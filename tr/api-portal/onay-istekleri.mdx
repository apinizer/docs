---
title: 'Onay İstekleri'
description: 'API ürün erişim taleplerinin yönetimi, Portal üyelik onayları, Approval Requests modülü'
---

**Onay İstekleri (Approval Requests)** modülü, API ürünlerine erişim taleplerinin ve Portal arayüzünde yeni üyeliklerin yönetildiği bölümdür ve iki ana başlık altında incelenir:

Varsayılan olarak, **API Ürün Uygulama Kaydı** ve **Hesap/Geliştirici** talepleri otomatik olarak onaylanır. Bu modüllerin manuel onay sürecine dahil edilmesi için **API Ürünü Erişim Ayarları** ve **Onay İstekleri** yapılandırmalarının gerçekleştirilmesi gerekmektedir.

## API Ürünü Erişim Ayarları

Kullanıcılar doğrudan API'ye erişim sağlamazlar; önce bir uygulama (Application) oluştururlar ve bu uygulama üzerinden API ürününe erişim talep ederler.

API ürünleri varsayılan olarak herkese açık (public) yapılandırılmıştır. Bu durumda, bir kullanıcı uygulaması üzerinden API'ye erişim talep ettiğinde, istek otomatik olarak onaylanır ve kullanıcı hemen erişim sağlar.

Ancak ürün sahibi, **Apinizer API Manager > Yönetim (Administration) > Portal > API Ürünleri (API Products)** sayfasında **yapılandır (configure)** ile her bir ürün için bulunan **"Access requests from applications" (Uygulamalardan gelen erişim istekleri)** ayarını değiştirebilmektedir. Bu ayar aşağıdaki resimde gösterilmiştir:

![API Ürünü Erişim Ayarları](https://docs.apinizer.com/apinizer-dokumantasyonu/files/153223658/153223812/1/1762438660872/image-2025-11-6_17-17-41.png)

Bu ayar ürün (Product) bazlı yapılandırılır ve her API ürünü bağımsız olarak yönetilebilir. Bir üründeki değişiklik diğer ürünleri etkilemez.

* **Seçenek işaretli olduğunda:** Uygulamalardan gelen erişim istekleri otomatik olarak onaylanır (varsayılan durum).
* **Seçenek işaretli olmadığında:** Kullanıcılar otomatik erişim sağlayamaz. Bu durumda kullanıcı, uygulaması üzerinden erişim isteğinde bulunur ve ürün sahibinin manuel onayını beklemesi gerekir.

Bu ayar sayesinde ürün sahibi, API ürününe kimlerin erişebileceğini kontrollü bir şekilde yönetebilir.

## Portal Arayüzünde Kullanımı

Otomatik uygulama onayı kapatılıp kaydedildikten sonra Portal'den aşağıdaki gibi test edilebilir.

API Portal Ekranında API'ler seçilerek ilgili product açılır ve aşağıdaki işlemler uygulanır.

![API Portal Ekranı](https://docs.apinizer.com/apinizer-dokumantasyonu/files/153223658/153223720/1/1762416640896/image-2025-11-6_11-10-42.png)

Uygulama ekleme talebinde bulunulur.

![Uygulama Oluşturma](https://docs.apinizer.com/apinizer-dokumantasyonu/files/153223658/153223699/1/1762414208948/image-2025-11-6_10-30-10.png)

Uygulama ismi ve bilgileri örnek resimdeki gibi oluşturulur veya düzenlenir.

![Uygulama Bilgileri](https://docs.apinizer.com/apinizer-dokumantasyonu/files/153223658/153223700/1/1762414320939/image-2025-11-6_10-32-2.png)

App girildikten sonra save butonuna tıklanarak uygulamlar ve planlar görüntülenir.

![Uygulamalar ve Planlar](https://docs.apinizer.com/apinizer-dokumantasyonu/files/153223658/153223701/1/1762414357007/image-2025-11-6_10-32-38.png)

İlgili uygulama ve ilgili plan seçilerek kayıt olunur.

Plan seçeneklerinin ayarlanması için API ürün sayfasındaki [APIs Visibility by Organization](/tr/api-portal/api-ueruenue#visibility) sayfasını inceleyebilirsiniz.

Yapılacak işlemler aşağıda sırasıyla açıklanmıştır.

| Adım | Açıklama / İşlem |
|---|---|
| **Adım 1: API Portal Sayfasına Giriş ve Ürün Seçimi** | API'yı kullanmak isteyen kullanıcı, **Portal > APIs** sayfasına giriş yapar. Bu sayfada kategorilere göre (Education, Store, Entertainment vb.) gruplanmış API ürünleri listelenir. Kullanıcı kullanmak istediği API ürününü seçer ve "Explore API" butonuna tıklar. |
| **Adım 2: API Ürün Detay Sayfası ve Uygulama Oluşturma** | API ürün detay sayfasında "Applications" sekmesine tıklar. Eğer kayıtlı bir uygulama yoksa, "Bu API ürünü için kayıtlı uygulamanız yok" mesajı görünür.<br><br>"Create New App" butonuna tıklayarak açılan pop-up'ta:<br>• Uygulama adını ve açıklamasını girer<br>• "Save" butonuna tıklayarak uygulamayı oluşturur |
| **Adım 3: Kayıt olma** | "Kayıt için bir uygulama ve plan seçin" popup'ında:<br>• Oluşturduğu uygulamayı seçer<br>• Plan seçer (örn: Plus)<br>• "Register" butonuna tıklar |
| **Adım 4: Kayıt Durumunu Görüntüleme** | "Applications" sekmesinde kayıt durumu görüntülenir:<br>• **Onay bekliyor:** Ürün sahibinin onayı beklenir<br>• **Onaylandı:** API kullanıma hazır<br>• **Reddedildi:** Erişim talebi reddedildi |

Kullanıcı tarafından bir erişim isteği oluşturulduğunda, bu istek Apinizer arayüzü üzerinde **Apinizer API Manager > Yönetim (Administration) > Portal > Onay İstekleri (Approval Requests)** sayfasına iletilir. Bu sayfada ürün sahipleri, kendilerine gelen erişim isteklerini görüntüleyebilir, inceleyebilir ve uygun gördükleri takdirde onay veya ret işlemini gerçekleştirebilirler. Aşağıda bu sayfa detaylı açıklanmıştır.

## Onay İstekleri API Ürün Uygulama Kaydı

API ürününe erişim için otomatik onay kapalı olduğunda, kullanıcıların kayıt talepleri; **Apinizer API Manager > Yönetim (Administration) > Portal > Onay İstekleri (Approval Requests)** Sayfasında listelenir.

![Onay İstekleri Ekranı](https://docs.apinizer.com/apinizer-dokumantasyonu/files/153223658/153223739/1/1762419142603/image-2025-11-6_11-52-23.png)
