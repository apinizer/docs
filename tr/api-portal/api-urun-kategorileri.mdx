---
title: 'API Ürün Kategorileri'
description: 'API Ürünlerinin kategori bazında sınıflandırılması ve yönetimi.'
---

# API Ürün Kategorileri

API Ürünleri, kategori bazında sınıflandırılabilir. Bu sayede API Developer Portal kullanıcıları, API'leri konularına veya kullanım alanlarına göre kolayca bulabilir. Kategoriler; API Ürünlerinin düzenli biçimde gruplanmasını, portal üzerinde daha kolay filtrelenebilmesini ve yönetilmesini sağlar. Kategoriler ekranı üzerinden mevcut kategoriler listelenebilir, yeni kategori eklenebilir veya mevcut bir kategori düzenlenebilir.

Bu yapı, kurum içinde geliştirilen çok sayıda API'nin düzenli ve sürdürülebilir biçimde yönetilmesini kolaylaştırır.

## Kategori Yönetimi

Kategoriler ekranında:

- Mevcut kategoriler listelenir,
- Arama kutusu üzerinden kategori adına göre filtreleme yapılabilir,
- Her bir kategori satırında düzenleme veya silme işlemleri gerçekleştirilebilir.

**Kategoriler liste ekran detaylarını içeren görsele aşağıda yer verilmiştir:**

![Kategoriler Liste Ekranı](/images/portal/image-2025-11-4_15-54-47.png)

### Liste Ekranı Alanları

| Alan | Açıklama |
|------|----------|
| **Ad (Name)** | Kategorinin sistemde görüntülenecek İngilizce adıdır. API Ürünleri oluşturulurken veya listelenirken kategori bu ad üzerinden seçilebilir. |
| **Ad (TR) (Name(TR))** | Portal ayarlarında çoklu dil desteği aktifse bu alan da görüntülenir. Kategorinin Türkçe karşılığı buraya yazılır. Kullanıcı portalı Türkçe dilinde görüntülüyorsa kategori adı bu alandaki değer üzerinden gösterilir. |

**Not:** Portal ayarlarında hem Türkçe Dil Seçeneği hem de İngilizce Dil Seçeneği etkinleştirildiğinde, sistem otomatik olarak Çoklu Dil (Multilanguage) moduna geçer. Eğer Çoklu Dil özelliği [Portal Ayarlarından](/tr/api-portal/api-portal) aktif hale getirilmişse, form alanları hem İngilizce hem Türkçe olarak görüntülenir, her dil içinde ayrı veri girişi yapılabilir.

## Yeni Kategori Oluşturma

API Ürünleri için yeni bir kategori tanımlamak amacıyla kullanılır. Form üzerinde yer alan alanlar doldurularak yeni bir kategori kaydı oluşturulur. Gerekli bilgiler tamamlandığında **Save** butonuna tıklanarak kategori sisteme kaydedilir.

**Kategoriler ekran detaylarını içeren görsele aşağıda yer verilmiştir:**

![Kategori Oluşturma Formu](/images/portal/image-2025-11-4_15-49-34.png)

### Kategori Oluşturma Adımları

| Adım | Açıklama/İşlev |
|------|----------------|
| **Adım 1: Liste ekranını açın** | Sol menüden Portal Management başlığını genişletin. API Products → Categories seçeneğine tıklayın. |
| **Adım 2: Yeni kategori formunu açın** | Sağ üstteki New Category butonuna tıklayın. api-product-category-update formu modal/panel olarak açılır. |
| **Adım 3: Kategori bilgilerini girin** | Name alanına kategori adını yazın (örnek: Payments). Description alanına (opsiyonel) kullanıcıların bu kategoriyi anlamasını kolaylaştıracak açıklama ekleyin. Eğer formda sıralama veya ikon alanları bulunuyorsa, katalogda nasıl gösterilmesini istiyorsanız ona göre doldurun. |
| **Adım 4: İlişkili API Ürünlerini Seçin** | Related API Products çoklu seçim alanını açın. Bu kategoriye dahil etmek istediğiniz API ürünlerini seçin. Seçimleri kontrol edin; her seçim otomatik olarak listeye eklenir. |
| **Adım 5: Kaydetme** | Zorunlu alanların dolu olduğundan emin olun (Name). Save butonuna tıklayın. İstek POST /api/api-product-categories (güncellemede PUT) endpointine gönderilir. |

## Oluşturulan Kategorilerin Kullanımı

API Product oluşturma veya düzenleme ekranında "Category" alanından seçilebilir. Bir API Ürün'ü, tanımlı kategorilerden birine ait olacak şekilde sınıflandırılır. Bu sayede:

- API Developer Portal kullanıcıları, API'leri belirli kategorilere göre filtreleyerek kolayca bulabilir.
- Kurum yöneticileri, API'leri konusal veya fonksiyonel alanlara göre raporlayabilir.
- Portal üzerinde kategori bazlı istatistikler, erişim sayıları veya abonelik dağılımları daha anlamlı hale gelir.

Örneğin:

- **Education** kategorisi altındaki API'ler: Eğitim kurumlarına veya sertifikasyon sistemlerine ait servisleri içerebilir.
- **Finance** kategorisi altındaki API'ler: Bankacılık, ödeme, muhasebe gibi finansal işlemleri kapsayabilir.
- **Store** kategorisi: e-Ticaret veya stok yönetimi ile ilgili API'leri gruplayabilir.

<Info>
Oluşturulan kategorileri [API Ürün](/tr/api-portal/api-urunu)lerinde kullanmak için ilgili bağlantıyı ziyaret edebilirsiniz.
</Info>

## Portal Arayüzünde Görünümü

Manager'da oluşturduğunuz kategoriler, portalın API kataloğu sayfasında sol tarafta ağaç yapısında otomatik listelenir. Kullanıcılar kategori başlıklarına tıklayarak ilgili API ürünlerini görebilir.

![Portal Arayüzünde Kategoriler](/images/portal/image-2025-11-10_10-54-12.png)

- **Sol Navigasyon:** Portalda "Store", "Education" gibi ana kategoriler sol panelde açılır kapanır başlıklar halinde gösterilir. Manager'da tanımladığınız her kategori burada aynı adla yer alır.
- **API Kart Alanı:** Bir kategori seçildiğinde sağ tarafta o kategoriye bağlı API kartları gösterilir. Kart başlığı, kısa açıklama, protokol etiketi ve "Explore API" butonu Manager'daki API ürün bilgilerinden gelir.
- **Anında Güncelleme:** Manager'da kategori adı, açıklaması veya API ilişkisi değiştirildiğinde portal sayfası yenilendiğinde yeni yapı hemen görünür; ek bir deploy/publish adımına gerek yoktur.
- **Çoklu Dil Desteği:** Portal dilini değiştirirseniz sol menüdeki kategori başlıkları çevirileriyle gösterilir. Çok dilli portallar için Manager'da her dil alanını doldurduğunuzdan emin olun.

### Portal Uygulamasında Veri Akışı Nasıl Çalışır?

**Manager → Portal Senkronizasyonu**


1. **Portal Kullanıcısı Kataloğu Açtığında:** API Portal'da `APIs` sayfası açıldığında, portal uygulamasındaki katalog bileşeni çalışır ve güncel kategori bilgisini istemeye başlar.
2. **Kategorileri ve API'leri Çeker:** Bileşen, Manager'da aktif olan kategorileri ve bu kategorilere bağlı API ürünlerini sağlayan servisleri çağırır. Böylece kaydettiğiniz tüm güncel veriler portal tarafına taşınır.
3. **Sol Menü Kurgulanır:** Gelen kategori listesi kullanılarak sol taraftaki ağaç yapı (kategori → API isimleri) otomatik oluşturulur. Manager'daki hiyerarşi birebir ekrana yansır.
4. **Kartlar Güncellenir:** Seçilen kategoriye ait API kartları sağ tarafta gösterilir; kartlardaki bilgiler (logo, açıklama, Active etiketi, protokol) API ürün kayıtlarından otomatik alınır.
5. **Yenileme Döngüsü:** Manager'da kategori veya API ilişkisinde yaptığınız her değişiklik, portal sayfası tekrar açıldığında veya yenilendiğinde yeni servis yanıtı ile görüntülenir; ek bir yayınlama adımına gerek yoktur.

## İlgili Sayfalar

- [API Geliştirici Portal](/tr/api-portal/api-gelistirici-portal)
- [API Portal](/tr/api-portal/api-portal)
- [API Ürünü](/tr/api-portal/api-urunu)