---
title: 'JIRA Entegrasyonu'
description: 'API Portal destek taleplerinin Jira Service/Software projelerine otomatik açılması, Jira entegrasyon ayarları'
---

## Genel Bakış

Portal Jira Config ekranı, API Portal kullanıcılarının oluşturduğu destek taleplerinin Jira Service/Software projelerine otomatik olarak açılabilmesi için gerekli bağlantı ayarlarının yapıldığı yönetim sayfasıdır. Burada tanımlanan bilgiler sayesinde portal ile Jira arasında güvenli bir entegrasyon kurulur, talepler standart bir issue tipi altında etiketlenerek açılır ve gerektiğinde portal bilgilerinin Jira issue alanlarına taşınması sağlanır.

**Önemli Not:** Jira entegrasyonunu aktifleştirmeden önce Atlassian hesabınızda API token oluşturmuş, kullanacağınız Jira projesinin anahtarını (Project Key) ve gerekli custom field ID değerlerini biliyor olmanız gerekir.

**JIRA Entegrasyon Ayarları ekranına ait detaylar aşağıdaki görselde yer verilmiştir:**

![JIRA Entegrasyon Ayarları](https://docs.apinizer.com/apinizer-dokumantasyonu/files/153223190/153224366/1/1762929949455/image-2025-11-12_9-45-49.png)

Sayfadaki Jira Entegrasyonu için kullanılan alanlar aşağıdaki tabloda görülmektedir.

## Entegrasyon Ayarları

| # | Alan | Portalda Görüldüğü Yer | Nasıl Doldurulmalı | Jira Üzerindeki Etkisi |
|---|---|---|---|---|
| 1 | **Jira Entegrasyon Durumu (Status)** | Sayfanın üst bölümündeki toggle. Aktif/Pasif bilgisi yanında yeşil/kırmızı etiketi gösterir. | Toggle açık olduğunda (Active) portal talepleri Jira'ya gönderilir. Toggle kapalı ise (Passive) kullanıcılar portalda ticket oluşturduğunda Jira'ya kayıt açılmaz. Portal içi kayıt devam edebilir ancak Jira senkronu durur. | status=true ise portal ticket formundan gelen kayıtlar Jira'ya REST çağrısı ile iletilir, false ise hiçbir REST çağrısı yapılmaz; portal sadece kendi içinde kaydeder. |
| 2 | **Jira URL** | Zorunlu metin alanı. Form validasyonu URL boş bırakılırsa kırmızı uyarı gösterir. | Atlassian Cloud kullanan müşteriler için https://<organization>.atlassian.net formatında olmalıdır. Self-hosted Jira sunucusu kullanıyorsanız tam adresi girin (örn: https://jira.company.com). Sonunda / olmadan yazın. | REST çağrılarında temel domain olarak kullanılır (https://.../rest/api/3/*). Hatalı girilirse NOTFOUND veya 404 hatası döner, issue oluşmaz. |
| 3 | **Açıklama (Description)** | Çok satırlı açıklama alanı. Yöneticiler için bilgi notu kartlarında görünür. | İç ekibinize not bırakmak, hangi projeye yönlendirildiğini anlatmak veya Atlassian tarafındaki özel kuralları belirtmek için kullanın. Maksimum 1000 karakter önerilir. | Jira ile doğrudan senkronize edilmez; yalnızca portal yönetim arayüzünde referans olarak saklanır. |
| 4 | **Kullanıcı Adı (Username)** | Zorunlu metin alanı. Değer girilmezse entity.validation.required uyarısı verir. | Atlassian hesabına giriş yapıp [https://id.atlassian.com/manage-profile/security/api-tokens](https://id.atlassian.com/manage-profile/security/api-tokens) adresinden yeni token üretin. Token'ı sadece bir kez görebileceğinizi unutmayın; portal ayarlarını kaydederken güvenli bir şekilde kopyalayın. Kullanıcı adı alanına token'ı oluşturan hesabın e-posta adresini yazın. | Jira REST çağrısında Basic Auth kullanıcı adı olarak kullanılır (genellikle Atlassian e-posta adresi). Yanlışsa 401 Unauthorized alınır. |
| 5 | **API Token** | Zorunlu parola alanı. Değer girilmezse hata mesajı verir. | Basic Auth şifresi olarak kullanılır. | Token hatalıysa Jira 401 döner ve issue oluşturulamaz. |
| 6 | **Project Key** | Zorunlu metin alanı. | Jira projesinin sağ üst köşesinde veya Project settings → Details sayfasında bulunur. Yanlış girilirse talepler oluşturulamaz; hata loglarında Project does not exist mesajı gözlenir. | project alanına yazılır; Jira 404 dönerse "Project does not exist" hatası alınır. Başarılı olduğunda tüm Jira ticket'ları bu projede açılır. |
| 7 | **Issue Type** | Zorunlu metin alanı, placeholder ile örnek değer gösterir. | Projenizde tanımlı issue tiplerinden biri olmalıdır. Atlassian Cloud için REST endpoint: `GET /rest/api/3/issuetype` ile mevcut tipleri doğrulayabilirsiniz. | issuetype alanına yazılır. Tip geçersizse Jira 400 Bad Request döner; portal kaydetme işlemini tamamlar ama issue oluşturma başarısız olur. |
| 8 | **Kategori Custom Field ID** | Opsiyonel metin alanı. | Portal isteği ile Jira issue'ları arasındaki veri eşleştirmesini özelleştirmek için kullanılır. Jira'da custom field ID değerini öğrenmek için ilgili alanı düzenlerken URL'de `customfield_XXXXX` ifadesini bulun. Alan boş bırakılırsa eşleştirme yapılmaz; portal isteği temel bilgiler ile açılır. Jira'da oluşturduğunuz kategori alanının kimliğini girin (örn: customfield_10070). Bu alan Payment, Customer gibi kategori bilgilerini içerir. | Portal kategorisi Jira issue JSON'unda fields[customfield_xxxxx] olarak gönderilir. Alan boşsa gönderim yapılmaz. |
| 9 | **API Product Custom Field ID** | Opsiyonel metin alanı. | Jira'da oluşturduğunuz API ürün adı alanının ID'sini girin (örn: customfield_10071). Bu alan Payment API'si, Customer API'si gibi ürün adlarını depolar. Alan boş bırakılırsa eşleştirme yapılmaz; portal isteği temel bilgiler ile açılır. | Portalda seçilen API ürün adı aynı şekilde ilgili custom field'a set edilir. Boş bırakılırsa atlanır. |
| 10 | **API Product Endpoint Custom Field ID** | Opsiyonel metin alanı. | Jira'da oluşturduğunuz uç nokta alanının kimliğini girin (örn.: customfield_10072). Bu alan /api/v1/payment gibi uç nokta yollarını depolar. Alan boş bırakılırsa eşleştirme yapılmaz; portal isteği temel bilgiler ile açılır. | Portal endpoint bilgisi Jira issue'suna custom field olarak yazılır; örn. /payments/v1. |
| 11 | **Label List** | Input + tablo bileşeni. Liste boşsa "No labels found" mesajı gösterilir. | Input alanına label yazıp Enter tuşuna bastığınızda listeye eklenir. Tablo üzerinden çöp kutusu ikonuna tıklayarak label'ı silebilirsiniz. | Her label Jira issue labels listesine eklenir. Var olan issue'larda otomasyon ya da filtreleme için kullanılabilir. |

**Not:** Jira'da custom field oluşturma ve ID'lerini bulma hakkında detaylı bilgi için [Atlassian Custom Fields Dokümanını](https://confluence.atlassian.com/adminjiraserver/adding-custom-fields-1047552713.html) inceleyebilirsiniz.

## Adım Adım Jira Entegrasyonu Kurulum Rehberi

Jira entegrasyonunu kurmak için aşağıdaki adımları takip edin:

1. **Atlassian API Token Oluşturma:** Atlassian hesabınıza giriş yapın ve API token oluşturun
2. **Jira Proje Bilgilerini Toplama:** Project Key ve Issue Type bilgilerini belirleyin
3. **Custom Field ID'lerini Bulma:** İhtiyaç duyduğunuz custom field ID'lerini belirleyin
4. **Portal Ayarlarını Yapılandırma:** Yukarıdaki tabloda belirtilen alanları doldurun
5. **Test Etme:** Portal üzerinden bir test talebi oluşturarak entegrasyonu test edin
