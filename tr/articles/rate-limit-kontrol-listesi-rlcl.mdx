---
title: "Rate Limit Kontrol Listesi (RLCL)"
description: "Apinizer'da hedefli ve esnek rate limit kuralları tanımlama: RLCL kavramı ve kullanımı"
---

## Neden Böyle Bir Şeye İhtiyacımız Var?

API'ler dijital dünyada artık her yerde! Uygulamalar konuşuyor, sistemler veri paylaşıyor, cihazlar sürekli birbirine bağlanıyor. Bu kadar açık ve yoğun bir iletişim hali ister istemez bazı güvenlik risklerini beraberinde getiriyor. Kötüye kullanım, saldırılar, hizmet kesintileri derken, artık sadece "kim erişebilir?" sorusu yetmiyor. "Kim, ne kadar erişebilir?" sorusunu da sormamız gerekiyor.

API geliştirme ve yönetiminin dinamik dünyasında, gelen isteklerin akışını kontrol etmek sistem stabilitesini korumak, adil kullanımı sağlamak ve kötüye kullanımı önlemek için çok önemli.

İşte tam bu noktada Apinizer olarak devreye giriyoruz:

## İlham Kaynağımız: Erişim Kontrol Listeleri (ACL)

Güvenlik dünyasında uzun yıllardır kullanılan "Access Control List" (ACL) kavramı, belli kaynaklara kimlerin erişebileceğini belirlemeye yarar. Liste bazlı, hedef odaklı, net kurallar içerir. Apinizer olarak düşündük: "Bu mantığı neden rate limiting için kullanmayalım?"

Ve ortaya **Rate Limit Kontrol Listesi (RLCL)** çıktı.

## ACL vs RLCL: Apinizer'ın Güçlü İkili Çözümü

Apinizer, güvenlik ve trafik yönetimi için hem ACL hem de RLCL çözümlerini sunuyor. Her iki çözüm de birbirini tamamlayarak API'lerinizi tam koruma altına alıyor:

![ACL vs RLCL karşılaştırması](https://miro.medium.com/v2/resize:fit:700/1*wylQ4-7amNkOv8MyPTFD2Q.png)

Bu iki güçlü mekanizmayı birlikte kullanarak API güvenliğinizi eksiksiz hale getirebilirsiniz. Önce ACL ile kimlerin erişebileceğini belirleyin, sonra RLCL ile bu erişimlerin sınırlarını tanımlayın.

## Peki RLCL Tam Olarak Ne?

![RLCL nedir](https://miro.medium.com/v2/resize:fit:700/1*49OVVufJZOyaKiBu5YK7iw.png)

Adı üstünde: Rate limit kurallarını liste bazlı ve hedefli şekilde tanımlamanıza yarayan bir sistem. Artık her IP'ye, her API anahtarına, her kullanıcıya tek bir limit uygulamak zorunda değilsiniz. Dilerseniz:

- `192.168.1.25` IP'sine saniyede 5 istek,
- `client-abc-*` ile başlayan API key'lere dakikada 500 istek,
- Belirli kullanıcı ID'lerine günde 10.000 istek

gibi özel limitler tanımlayabilirsiniz. Üstelik regex destekli veya conditional (örneğin mesai saatlerinde farklı mesai dışında farklı) tanımlar da yapabilirsiniz. Yani artık "herkes için tek kural" devri bitti!

## Apinizer'da RLCL Nasıl Çalışıyor?

![RLCL çalışma akışı](https://miro.medium.com/v2/resize:fit:700/1*dS_UY45iOvurNVqbtjDrhw.png)

Karmaşık değil, adımlar net:

1. **İstek gelir.**
2. **İstekten kimlik bilgisi alınır** (IP, header, kullanıcı ID vs.).
3. **Bu bilgi RLCL'de tanımlı mı diye bakılır** (listeyle ya da regex ile eşleşiyor mu?).
4. **Eğer eşleşiyorsa**, ona özel tanımlanmış rate limit kuralı devreye girer.
5. **Eğer eşleşmiyorsa**, ya genel limit çalışır ya da hiç bir limit uygulanmaz (politikaya göre).
6. **Limit aşıldıysa**, istek reddedilir (genellikle 429 Too Many Requests hatası ile).
7. **İsteğe bağlı** olarak rate limit durumu yanıt başlıklarına eklenebilir (`X-RateLimit-*`).

## Apinizer RLCL'nin Esnekliği

Apinizer'ın Rate Limit Kontrol Listesi çözümü, esnekliği ile öne çıkıyor:

## Zaman Penceresi Seçenekleri

RLCL, hem **Sabit Pencere (FIXED)** hem de **Kayan Pencere (SLIDING)** yaklaşımlarını destekler:

- **Sabit Pencere**: Belirli zaman dilimlerinde (örn. her saat başı) sayaçlar sıfırlanır
- **Kayan Pencere**: Her an için son X dakika/saat/gün içindeki istekler değerlendirilir

Bu, farklı iş senaryolarına uygun çözümler sunmanızı sağlar.

## Dinamik Kimlik Tanımlama

Apinizer RLCL, isteğin kimliğini belirlemek için son derece esnek seçenekler sunar:

- IP adresi
- API anahtarı
- Kullanıcı kimliği
- İstek başlıkları
- Çerez değerleri
- URL parametreleri
- İstek gövdesindeki alanlar

Hatta bunların kombinasyonlarını bile kullanabilirsiniz! Örneğin, "belirli bir kullanıcı ID'sine sahip ve belirli bir IP bloğundan gelen istekler" için özel kurallar tanımlayabilirsiniz.

## Regex Desteği

RLCL, Regular Expression (düzenli ifadeler) kullanarak son derece güçlü eşleştirme kuralları oluşturmanıza olanak tanır. Örneğin:

- `^192\.168\.` ile başlayan tüm IP adresleri
- `api-key-[0-9]+` formatındaki tüm API anahtarları
- Belirli bir domain uzantısına sahip e-posta adresleri

Bu sayede, tek tek değerler yerine kalıplar tanımlayarak yönetim yükünüzü azaltabilirsiniz.

## Ayarlar Basit ve Anlaşılır

Apinizer olarak her zamanki kolay kullanım prensibimizi koruyarak sizlere basit ve anlaşılır arayüzler sunuyoruz. Zor tarafını arkada biz sizin için hallediyoruz. Karmaşık rate limiting mekanizmaları ve algoritmalarını endişe etmenize gerek kalmadan, aşağıdaki sade ayarlarla tüm ihtiyaçlarınızı karşılayabilirsiniz:

- **İsim ve Açıklama**: Yönetim kolaylığı için.
- **Çalışma Sırası**: Diğer politikalara göre önce mi sonra mı çalışacak?
- **Zaman Penceresi Tipi**: Sabit mi, yoksa kayan mı?
- **İzin Verilen İstek Sayısı**: Ne kadar istek geçirebilir?
- **Zaman Aralığı**: Saniye, dakika, saat, gün, ay olarak belirleyebilirsiniz.
- **Kimlik Değişkeni**: IP mi, API anahtarı mı, kullanıcı ID'si mi?
- **Hedef Kimlikler**: Liste olarak veya regex ile tanımlayabilirsiniz.
- **Yanıt Başlıkları**: Rate limit istatistiklerini göstermek ister misiniz?

## Neden RLCL? Ne Farkı Var?

**Granüler kontrol:** Kim, ne kadar erişebilir sorusuna net cevaplar verirsiniz.

**Hedefli sınırlama:** Tek bir kötü aktör tüm API'nizi kilitleyemez.

**Esneklik:** Partner, müşteri, servis — kim olursa olsun farklı SLA'lar tanımlayabilirsiniz.

**Şeffaflık:** Yanıtlara kalan limit bilgilerini de koyabilirsiniz.

**Yönetilebilirlik:** Tanımlamalar sade ve okunaklı.

**Performans:** Cache desteğiyle hızlı çalışır, sisteminizi yavaşlatmaz.

## Gerçek Hayattan Örnekler

- **Ücretsiz vs. Premium Kullanıcılar:** Freemium modelindeki servisinizde ücretsiz kullanıcılara "günde 100 istek", premium kullanıcılara "saniyede 50 istek" limiti uygulayabilirsiniz. API'niz hem erişilebilir hem de adil olur.

- **Coğrafi Bazlı Koruma:** Belirli ülkeler veya IP bloklarından gelen isteklere farklı limitler uygulayabilirsiniz. Özellikle şüpheli trafik kaynakları için bu çok işe yarar.

- **DDoS Önleme:** Aniden yüksek trafik gönderen IP'leri anında tespit edip özel kısıtlamalar getirebilirsiniz. Böylece diğer kullanıcılarınızı etkilemeden sorunu izole edersiniz.

- **Partner Yönetimi:** Her bir iş ortağınıza özel API kullanım limitleri tanımlayabilirsiniz. Herkesin ihtiyacına göre — kimileri dakikada 1000 istek yaparken, kimileri saatte 10 istek yapabilir.

## Son Söz

Apinizer olarak API güvenliği ve yönetimine yeni bir soluk getirmek istedik. Rate limitleri sadece bir sayı olmaktan çıkarıp, hedefli, esnek ve güçlü bir kontrol aracına dönüştürdük. Çünkü biliyoruz ki modern API dünyasında artık "herkese aynı kurallar" yetmiyor.

Rate Limit Kontrol Listesi çözümümüz, farklı ihtiyaçlara uyarlanabilir yapısı, kolay yapılandırılabilmesi ve güçlü performansıyla öne çıkıyor.

**Apinizer ile artık kimin ne kadar erişeceğini siz belirlersiniz.**
