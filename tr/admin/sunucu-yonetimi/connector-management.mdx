---
title: 'Connector Management'
description: 'Ağ geçidi ortamlarındaki API trafiğini diğer ortamlara göndermek için konnektörler'
---

# Ağ Geçidi Ortamlarına Konnektör Eklenmesi

Ortamlarda API Proxyler üzerindeki API trafiğinin kayıt altına alınması söz konusu olduğunda aşağıdaki ayarlar ile ilgili logların nerede saklanması gerektiği ayarı yapılabilmektedir.

Ağ geçidi ortamlarındaki API trafiğini diğer ortamlara göndermek için aşağıdaki konnektörler kullanılabilir:

- [Veritabanı Connector](/tr/entegrasyon-otomasyon/konnektorler/database-connector)
- [Elasticsearch Connector](/tr/entegrasyon-otomasyon/konnektorler/elasticsearch-connector)
- [Kafka Connector](/tr/entegrasyon-otomasyon/konnektorler/kafka-connector)
- [RabbitMQ Connector](/tr/entegrasyon-otomasyon/konnektorler/rabbitmq-connector)
- [ActiveMQ Connector](/tr/entegrasyon-otomasyon/konnektorler/activemq-connector)
- [Syslog Connector](/tr/entegrasyon-otomasyon/konnektorler/syslog-connector)
- [Webhook Connector](/tr/entegrasyon-otomasyon/konnektorler/webhook-connector)
- [Logback Connector](/tr/entegrasyon-otomasyon/konnektorler/logback-connector)

Bu konnektörlere gönderilecek olan verinin yapısını incelemek için [şu dokümana göz atabilirsiniz](https://docs.apinizer.com/apinizer-dokumantasyonu/api-trafigi-log-kaydi-veri-yapisi-39742573.html).

**Ağ geçidi ortamlarına konnektör eklenmesini içeren görsele aşağıda yer verilmiştir:**

![Konnektör Ekleme](https://docs.apinizer.com/apinizer-dokumantasyonu/files/75808606/85950529/1/1701766363562/image-2023-12-5_11-52-44.png)

- Apinizer Yönetim Konsolunda ilgili API Trafiğinin sorgulanması ve analitik olarak görselleştirilmesi ancak ilgili ortama **Elasticsearch Konnektörü** eklenmesi ile mümkün olmaktadır.
- Eğer birden fazla Elasticsearch Konnektörü tanımlanması durumunda Apinizer Yönetim Konsolunda ilk eklenen Elasticsearch Konnektöründeki veriler görüntülenebilir.
- Eğer Elasticsearch Konnektörü hiç eklenmemiş ise aşağıdaki alanlar/menüler tamamen kapatılır:
  - Analitikle ilgili tüm ekranlar ve menüler
  - API Proxy'nin Trace, API Trafiği ve Analitikler sekmeleri
  - Monitör menüsündeki Anomali Dedektörü
  - Yönetim menüsündeki Genel Bakış'a ait Analitik kısmı
  - OAuth2 politikası
  - Test konsolda yer alan Log sekmesi
  - Denetim menüsünde yer alan Token İstekleri
  - Rapor oluşturucu menüsü
  - Portaldaki Pano ve API Trafiği

## Konnektörlerdeki Ortak Alanlar

Konnektör oluşturulurken her tip için aynı olan bazı girdi alanları vardır. Bu bilgiler aşağıdaki görselde seçili alanlardır.

![Ortak Alanlar](https://docs.apinizer.com/apinizer-dokumantasyonu/files/75808606/75808926/1/1697188292904/image2023-10-13_11-11-33.png)

Konnektörlerdeki ortak bilgilerin konfigürasyonu için kullanılan alanlar aşağıdaki tabloda görülmektedir.

| Alan | Açıklama |
| --- | --- |
| API Proxy Trafik Log Ayarları Ayrıntılarını Yapılandır *(Configure API Proxy Traffic Log Setting Detail)* | Bu ayar aktifleştirildiğinde loglanacak olan alanlar seçilir. Loglama için gönderilecek alanlar arasında uzun metinler yer alıyorsa bu alanlar için boyut limiti ayarlanabilir. |
| Etkinleştirilse, API Proxy'sinin bulunamadığı veya mevcut olmadığı tüm trafik log kayıtları da hedefe aktarılır *(If enabled, all traffic logs of which API proxy is not found or not exists are also exported to target)* | Bu ayar ile istenirse API Proxy'nin bulunmadığı veya mevcut olmadığı tüm trafik logları da hedefe aktarılır. |
| API Proxy Trafik Gizlilik Ayarlarını Yapılandır *(Configure API Proxy Traffic Privacy Setting)* | Bu ayar aktifleştirildiğinde log kayıtları içerisinde açık bir şekilde erişilmesi istenmeyen verilerin, olduğu gibi görüntülenmesinin önüne geçilebilir. Bu bölüme ilişkin detaylı bilgi aşağıda anlatılmaktadır. |
| Etkinleştirilirse, gönderilmemiş istekler failover bağlantısına gönderilir *(If enabled, unsent requests will be sent to failover connector)* | Konnektör çevrimdışıysa veya erişilemiyorsa, bu durumda gönderilemeyen log kayıtları için yeni failover bağlantısı tanımlanabilir. |
| Failover Executable Tipi *(Failover Connector Type)* | Tanımlanacak failover konnektörünün tipi seçilir. |
| Tip *(Type)* | Failover tipinin **Veritabanı (Database)** seçilmesi durumunda bu alan aktifleşir. Veritabanı tipi seçilir. |
| Failover Bağlantısı *(Failover Connection)* | Seçilen failover tipine göre tanımlanacak failover bağlantısı seçilir. |
| Operasyon *(Operation)* | Failover tipinin **Veritabanı (Database)** seçilmesi durumunda bu alan aktifleşir. Operasyon tipi seçilir. |

## API Proxy Trafik Log Ayarları Ayrıntılarını Yapılandırma

"Configure API Traffic Log Setting Detail" (API Trafik Log Ayarları Ayrıntılarını Yapılandırma) seçeneği etkinleştirildiğinde, API trafik loglarının nasıl kaydedileceğini özelleştirebilirsiniz. Apinizer logları, sistemdeki trafik akışına göre dört farklı bölgeye ayrılmıştır.
