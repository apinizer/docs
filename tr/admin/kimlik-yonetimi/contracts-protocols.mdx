---
title: "Contracts Protocols"
description: "Contracts Protocols"
---

Bazı durumlarda istemcilerin kullanımına sunulacak servislerin bir sözleşme/protokol yapılarak açılması ve/veya kullanılması söz konusu olabilir.

Bu gibi durumlarda sözleşme/protokol metninin geçmişiyle beraber tutulması, hangi servislerin ve kimlik bilgilerinin bu sözleşme/protokol ile ilişkili olduğunun ve hatta belki hangi sözleşmeye/protokole istinaden oluşturulduğunun bilinmesi gerekli olabilir.

Apinizer, tüm bu ihtiyaçları sözleşmeler/protokoller sayfasında karşılayarak hangi istemci ile hangi sözleşme/protokol yapıldı bilgisine kolayca erişilebilmesini sağlar. Bununla birlikte süresi bitecek sözleşmelerin bulunmasını ve isteğe bağlı olarak sözleşme bitimiyle sözleşme için oluşturulan kimlik bilgilerinin erişim izinlerinin otomatik kaldırılabilmesini de sağlar.

**Sözleşmeler/Protokoller sayfasına ilk girildiğinde aşağıdaki görselde görüldüğü gibi mevcut tüm sözleşme/protokol kayıtları listelenir:**

![Sözleşmeler/Protokoller Listesi](/apinizer-dokumantasyonu/files/16810274/16810421/1/1624455836282/image2021-6-23_16-43-55.png)

Yeni bir sözleşme/protokol oluşturmak için sağ üst köşedeki **Oluştur (Create)** tuşuna basılır ve aşağıdaki görselde yer alan bilgiler kaydedilerek sözleşme/protokol kaydı tamamlanır.

Ya da mevcut sözleşme/protokolden ayalarının baz alındığı yeni bir sözleşme/protokol oluşturmak için kaydın detay menüsündeki **Add a Contract (Yeni Sözleşme/Protokol Ekle)** seçeneğine tıklanır.

![Sözleşme/Protokol Menüsü](/apinizer-dokumantasyonu/files/16810274/26350282/1/1638429015773/image2021-12-2_10-10-15.png)

**Sözleşme/Protokol ayarlarını içeren görsele aşağıda yer verilmiştir:**

![Sözleşme/Protokol Ayarları](/apinizer-dokumantasyonu/files/16810274/26350276/1/1638428152457/image2021-12-2_9-55-49.png)

Sözleşme/protokol konfigürasyonu için kullanılan alanlar aşağıdaki tabloda görülmektedir.

| Alan | Açıklama |
|------|----------|
| İsim *(Name)* | Sözleşmeye/protokole verilen isimdir. |
| Açıklama *(Description)* | Sözleşmenin/protokolün ne içerdiğini tarif etmek için isteğe bağlı olarak açıklama bilgisi girilebilir. |
| Yön *(Direction)* | Sözleşme konusu servislerin (API Proxylerin) kullanım tipini ifade eder. Bu alanı değerlendirirken Apinizer'a sahip olan kurumun ilgili servisler ile alakası göz önüne alınmalıdır.<br/><br/>Eğer kurum servisi oluşturmuş ise **Üretici (Publisher)**, kurum var olan bir servisi iç uygulamalarının kullanımına açıyor ise **Tüketici (Consumer)**, ikisinin de söz konusu olması durumunda **Üretici ve Tüketici (Publisher and Consumer)** seçeneği seçilebilir. Eğer herhangi biri seçilmek istenmiyorsa **Belirtilmemiş (Unspecified)** ifadesi kullanılmalıdır. |
| Başlangıç Zamanı *(Start Date)* | Sözleşmenin başlangıç zamanı bilgisidir. |
| Bitiş Zamanı *(End Date)* | Sözleşmenin bitiş zamanı bilgisidir. |
| Kimlik Bilgilerinin son kullanımı için Bitiş Tarihini kullan *(Use End Date for Credentials)* | Bu seçenek aktif hale getirildiğinde sözleşme/protokol ile ilişkilendirilmiş kimlik bilgilerinin kullanım izni sözleşme süresinin dolmasıyla birlikte otomatik dolar ve yeni istek yapamaz hale gelirler.<br/><br/>Tabii bu ayarın geçerli olması için ilişkili API Proxy üzerinde kimlik doğrulama politikalarından birisi eklenmiş olmalı ve bu politikada kimlik doğrulama şekli olarak **Security Manager** seçeneği seçili olmalıdır. |
| API Proxy'lerin son kullanımı için Bitiş Tarihini kullan *(Stop Access on End Date of Contract for API Proxies)* | Bu seçenek aktif hale getirildiğinde sözleşme/protokol ile ilişkilendirilmiş API Proxy kullanım izni sözleşme süresinin dolmasıyla birlikte otomatik dolar ve yeni istek yapamaz hale gelirler.<br/><br/>Tabii bu ayarın geçerli olması için ilişkili API Proxy üzerinde kimlik doğrulama politikalarından birisi eklenmiş olmalı ve bu politikada kimlik doğrulama şekli olarak **Security Manager** seçeneği seçili olmalıdır. |
| Durum *(Status)* | Sözleşmenin aktif mi, pasif mi olduğu bilgisidir. |
| Kurum *(Organization)* | Sözleşmenin hangi kurum ile yapıldığı bilgisidir. |

## Dosyalar (Files) Sekmesi

Sözleşme/protokol ile ilişkili dokümanların, sözleşme/protokol kaydı içerisinde yer alması isteniyorsa, yukarıdaki görselde kırmızı ile işaretli **Ekle (Add)** tuşuna basılır ve aşağıdaki görselde yer alan gerekli bilgiler girilerek dosya sözleşmeye/protokole kaydedilir.

![Dosya Ekleme](/apinizer-dokumantasyonu/files/16810274/16810426/1/1624456237806/image2021-6-23_16-50-37.png)

Dosya konfigürasyonu için kullanılan alanlar aşağıdaki tabloda görülmektedir.

| Alan | Açıklama |
|------|----------|
| Durum *(Status)* | Dosyanın durumunu ifade eder. |
| Açıklama *(Description)* | Dosya içeriği hakkında açıklama girilmek istenirse bu alan kullanılabilir. |
| Dosya *(Select File)* | Yüklenmek istenen dosyadır |

## API Proxy'ler (API Proxies) Sekmesi

Sözleşme/protokol ile ilişkili API Proxy'lerin, sözleşme/protokol kaydı içerisinde yer alması isteniyorsa, aşağıdaki görselde kırmızı ile işaretli **Ekle (Add)** tuşuna basılır.

![API Proxy Ekleme](/apinizer-dokumantasyonu/files/16810274/26350277/1/1638428375597/image2021-12-2_9-59-35.png)

Ekle tuşuna basıldığında proje içerisinde yer alan API Proxy'ler aşağıdaki görseldeki gibi listelenir.

![API Proxy Listesi](/apinizer-dokumantasyonu/files/16810274/16810425/1/1624456052095/image2021-6-23_16-47-31.png)

Sözleşme ile ilişkisi kurulmak istenen API proxy'ler bu listeden seçilerek kaydedilir.

## Kimlik Bilgisi (Credentials) Sekmesi

Sözleşme/protokol ile ilişkili kimlik bilgilerinin, sözleşme/protokol kaydı içerisinde yer alması isteniyorsa, aşağıdaki görselde kırmızı ile işaretli **Ekle (Add)** tuşuna basılır.

![Kimlik Bilgisi Ekleme](/apinizer-dokumantasyonu/files/16810274/26350278/1/1638428484207/image2021-12-2_10-1-23.png)

Ekle tuşuna basıldığında proje içerisinde yer alan veya globalde tanımlanmış olan kimlik bilgisi listesi aşağıdaki görseldeki gibi listelenir.

![Kimlik Bilgisi Listesi](/apinizer-dokumantasyonu/files/16810274/16810432/1/1624456589517/image2021-6-23_16-56-29.png)

Sözleşme ile ilişkisi kurulmak istenen kimlik bilgileri bu listeden seçilerek kaydedilir.

Eğer istenen kimlik bilgisi bu listede yer almıyorsa **Oluştur (Create)** tuşuna basılarak yeni kimlik bilgisi oluşturulabilir.

<Info>
Kimlik bilgisi ekranı ile ilgili daha detaylı bilgi için [Kimlik Bilgisi Yönetimi](/apinizer-dokumantasyonu/kimlik-bilgisi-yoenetimi-credential-management-16810267.html) sayfasını ziyaret edebilirsiniz.
</Info>

## Önceki Sözleşme/Protokol (Previous Contracts) Sekmesi

Bu bölümde mevcut sözleşme/protokolün türetildiği sözleşme/protokolün listesi yer alır.

![Önceki Sözleşmeler](/apinizer-dokumantasyonu/files/16810274/26350279/1/1638428587981/image2021-12-2_10-3-7.png)