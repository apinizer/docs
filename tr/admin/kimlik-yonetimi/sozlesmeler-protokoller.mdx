---
title: "Sözleşmeler/Protokoller"
description: "İstemcilerle yapılan sözleşme/protokol yönetimi yapabilir, API Proxy ve kimlik bilgisi ilişkilendirmesi oluşturabilir. Sözleşme/protokol metninin geçmişiyle beraber tutulmasını sağlayabilir, süresi bitecek sözleşmeleri bulabilir ve sözleşme bitimiyle kimlik bilgilerinin erişim izinlerinin otomatik kaldırılmasını yapılandırabilir."
---

<Info>
Bazı durumlarda istemcilerin kullanımına sunulacak servislerin bir sözleşme/protokol yapılarak açılması ve/veya kullanılması söz konusu olabilir. Bu gibi durumlarda sözleşme/protokol metninin geçmişiyle beraber tutulması, hangi servislerin ve kimlik bilgilerinin bu sözleşme/protokol ile ilişkili olduğunun bilinmesi gerekli olabilir.
</Info>

**Sözleşmeler/Protokoller sayfasına ilk girildiğinde aşağıdaki görselde görüldüğü gibi mevcut tüm sözleşme/protokol kayıtları listelenir:**

<img
  src="/images/yonetici/protokol-liste.png"
  alt="Sözleşmeler/Protokoller Listesi"
  width="1000"
  height="600"
/>

Yeni bir sözleşme/protokol oluşturmak için sağ üst köşedeki **Oluştur (Create)** tuşuna basılır ve aşağıdaki görselde yer alan bilgiler kaydedilerek sözleşme/protokol kaydı tamamlanır.

Ya da mevcut sözleşme/protokolden ayalarının baz alındığı yeni bir sözleşme/protokol oluşturmak için kaydın detay menüsündeki **Add a Contract (Yeni Sözleşme/Protokol Ekle)** seçeneğine tıklanır.

<img
  src="/images/yonetici/protokol-ekle.png"
  alt="Sözleşme/Protokol Ekleme"
  width="1000"
  height="600"
/>

**Sözleşme/Protokol ayarlarını içeren görsele aşağıda yer verilmiştir:**

<img
  src="/images/yonetici/protokol-ayar.png"
  alt="Sözleşme/Protokol Ayarları"
  width="1000"
  height="600"
/>

Sözleşme/protokol konfigürasyonu için kullanılan alanlar aşağıdaki tabloda görülmektedir.

| Alan | Açıklama |
|------|----------|
| İsim  | Sözleşmeye/protokole verilen isimdir. |
| Açıklama  | Sözleşmenin/protokolün ne içerdiğini tarif etmek için isteğe bağlı olarak açıklama bilgisi girilebilir. |
| Yön *(Direction)* | Sözleşme konusu servislerin (API Proxylerin) kullanım tipini ifade eder. Bu alanı değerlendirirken Apinizer'a sahip olan kurumun ilgili servisler ile alakası göz önüne alınmalıdır.<br/><br/>Eğer kurum servisi oluşturmuş ise **Üretici (Publisher)**, kurum var olan bir servisi iç uygulamalarının kullanımına açıyor ise **Tüketici (Consumer)**, ikisinin de söz konusu olması durumunda **Üretici ve Tüketici (Publisher and Consumer)** seçeneği seçilebilir. Eğer herhangi biri seçilmek istenmiyorsa **Belirtilmemiş (Unspecified)** ifadesi kullanılmalıdır. |
| Başlangıç Zamanı *(Start Date)* | Sözleşmenin başlangıç zamanı bilgisidir. |
| Bitiş Zamanı *(End Date)* | Sözleşmenin bitiş zamanı bilgisidir. |
| Kimlik Bilgilerinin son kullanımı için Bitiş Tarihini kullan *(Use End Date for Credentials)* | Bu seçenek aktif hale getirildiğinde sözleşme/protokol ile ilişkilendirilmiş kimlik bilgilerinin kullanım izni sözleşme süresinin dolmasıyla birlikte otomatik dolar ve yeni istek yapamaz hale gelirler.<br/><br/>Tabii bu ayarın geçerli olması için ilişkili API Proxy üzerinde kimlik doğrulama politikalarından birisi eklenmiş olmalı ve bu politikada kimlik doğrulama şekli olarak **Security Manager** seçeneği seçili olmalıdır. |
| API Proxy'lerin son kullanımı için Bitiş Tarihini kullan *(Stop Access on End Date of Contract for API Proxies)* | Bu seçenek aktif hale getirildiğinde sözleşme/protokol ile ilişkilendirilmiş API Proxy kullanım izni sözleşme süresinin dolmasıyla birlikte otomatik dolar ve yeni istek yapamaz hale gelirler.<br/><br/>Tabii bu ayarın geçerli olması için ilişkili API Proxy üzerinde kimlik doğrulama politikalarından birisi eklenmiş olmalı ve bu politikada kimlik doğrulama şekli olarak **Security Manager** seçeneği seçili olmalıdır. |
| Durum *(Status)* | Sözleşmenin aktif mi, pasif mi olduğu bilgisidir. |
| Kurum *(Organization)* | Sözleşmenin hangi kurum ile yapıldığı bilgisidir. |

## Dosyalar (Files) Sekmesi

Sözleşme/protokol ile ilişkili dokümanların, sözleşme/protokol kaydı içerisinde yer alması isteniyorsa, yukarıdaki görselde kırmızı ile işaretli **Ekle (Add)** tuşuna basılır ve aşağıdaki görselde yer alan gerekli bilgiler girilerek dosya sözleşmeye/protokole kaydedilir.

<img
  src="/images/yonetici/protokol-dosya.png"
  alt="Sözleşme/Protokol Dosya Ekleme"
  width="1000"
  height="600"
/>

Dosya konfigürasyonu için kullanılan alanlar aşağıdaki tabloda görülmektedir.

| Alan | Açıklama |
|------|----------|
| Durum *(Status)* | Dosyanın durumunu ifade eder. |
| Açıklama  | Dosya içeriği hakkında açıklama girilmek istenirse bu alan kullanılabilir. |
| Dosya *(Select File)* | Yüklenmek istenen dosyadır |

## API Proxy'ler Sekmesi

Sözleşme/protokol ile ilişkili API Proxy'lerin, sözleşme/protokol kaydı içerisinde yer alması isteniyorsa, aşağıdaki görselde kırmızı ile işaretli **Ekle (Add)** tuşuna basılır.

<img
  src="/images/yonetici/protokol-api-proxies.png"
  alt="API Proxy'ler Sekmesi"
  width="1000"
  height="600"
/>

Ekle tuşuna basıldığında proje içerisinde yer alan API Proxy'ler aşağıdaki görseldeki gibi listelenir.

<img
  src="/images/yonetici/proxy-list.png"
  alt="API Proxy Listesi"
  width="1000"
  height="600"
/>

Sözleşme ile ilişkisi kurulmak istenen API proxy'ler bu listeden seçilerek kaydedilir.

## Kimlik Bilgisi (Credentials) Sekmesi

Sözleşme/protokol ile ilişkili kimlik bilgilerinin, sözleşme/protokol kaydı içerisinde yer alması isteniyorsa, aşağıdaki görselde kırmızı ile işaretli **Ekle (Add)** tuşuna basılır.

<img
  src="/images/yonetici/kimlik-sekmesi.png"
  alt="Kimlik Bilgisi Sekmesi"
  width="1000"
  height="600"
/>

Ekle tuşuna basıldığında proje içerisinde yer alan veya globalde tanımlanmış olan kimlik bilgisi listesi aşağıdaki görseldeki gibi listelenir.

<img
  src="/images/yonetici/kimlik-listesi-ekleme.png"
  alt="Kimlik Bilgisi Listesi Ekleme"
  width="900"
  height="600"
/>

Sözleşme ile ilişkisi kurulmak istenen kimlik bilgileri bu listeden seçilerek kaydedilir.

Eğer istenen kimlik bilgisi bu listede yer almıyorsa **Oluştur (Create)** tuşuna basılarak yeni kimlik bilgisi oluşturulabilir.

<Info>
Kimlik bilgisi ekranı ile ilgili daha detaylı bilgi için [Kimlik Bilgisi Yönetimi](/tr/admin/kimlik-yonetimi/kimlik-bilgileri) sayfasını ziyaret edebilirsiniz.
</Info>

## Önceki Sözleşme/Protokol (Previous Contracts) Sekmesi

Bu bölümde mevcut sözleşme/protokolün türetildiği sözleşme/protokolün listesi yer alır.

<img
  src="/images/yonetici/onceki-sozlesme.png"
  alt="Önceki Sözleşme/Protokol Sekmesi"
  width="900"
  height="600"
/>