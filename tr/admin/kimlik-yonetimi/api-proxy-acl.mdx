---
title: "API Proxy ACL"
description: "API Proxy ACL"
---

Apinizer'da tanımlı olan API Proxy'lere erişecek istemcilerin kimlik bilgilerinin erişim izinleri ve bu izinlerin detayları bu sayfadan yönetilir.

<Warning>
Kimlik bilgisi erişim izni, API proxy'e erişim için tek başına yeterli değildir.

Kimlik bilgisindeki ve erişim iznindeki ayarların geçerli olması için API Proxy üzerinde kimlik doğrulama politikalarından birisi eklenmiş olmalı ve bu politikada kimlik doğrulama şekli olarak **Security Manager** seçeneği seçili olmalıdır.
</Warning>

Bu sayfada aşağıdaki görselde olduğu gibi yetkili uygulama kullanıcısının içinde yer aldığı projeye ait olan tüm API Proxy'ler listelenir, isteğe bağlı olarak filtrelenebilir.

![API Proxy ACL Listesi](/apinizer-dokumantasyonu/files/16810278/26354165/1/1641300749706/image2022-1-4_15-52-29.png)

## API Proxy Erişim İzni Yönetimi

Bir API Proxy üzerinde işlem yapmak için yukarıda kırmızı ile işaretli tuşa basarak ilgili API Proxy'nin detay ekranına gidilir.

Bu ekranda API Proxy için daha önceden erişim izni verilmiş olan **Kimlik Bilgilerinin listesi** yer alır.

Yeni bir Kimlik Bilgisini eklemek için yukarıdaki görselde olduğu gibi kırmızı renkle işaretli olan tuşa basılır.

![API Proxy Detay Ekranı](/apinizer-dokumantasyonu/files/16810278/26354167/1/1641301000554/image2022-1-4_15-56-40.png)

**Ekle (Add)** tuşuna basıldığında proje içerisinde tanımlı veya yönetim menüsünden tanımlanmış olan kimlik bilgileri aşağıdaki görselde olduğu gibi listelenir.

![Kimlik Bilgileri Seçimi](/apinizer-dokumantasyonu/files/16810278/16810408/1/1624452718744/image2021-6-23_15-49-14.png)

Bu ekranda bir veya daha fazla kimlik bilgisinin API Proxy'e erişim izni aynı anda verilebilir.

## Kimlik Bilgisi Konfigürasyonu

Kimlik bilgisine API Proxy için erişim izni verildikten sonra API Proxy'e erişim izni verilen kimlik bilgileri listesinin olduğu sayfaya dönülür:

![Kimlik Bilgileri Listesi](/apinizer-dokumantasyonu/files/16810278/26354168/1/1641301049188/image2022-1-4_15-57-28.png)

Kimlik bilgisinin API Proxy'e özel ayarlarını yapmak için bu sayfada kırmızı renkle işaretlenen **Düzenle (Edit)** tuşuna basılır.

![Erişim Konfigürasyonu](/apinizer-dokumantasyonu/files/16810278/114262213/1/1728904276755/image-2024-10-14_14-11-18.png)

## Konfigürasyon Parametreleri

Erişim konfigürasyonu için kullanılan alanlar aşağıdaki tabloda görülmektedir:

| Alan | Açıklama |
|------|----------|
| Geçerliliğini Yitirme Zamanı _(Expires On)_ | Bu tarih değerinin girilmesi durumunda Kimlik Bilgisi bu tarih geldiği zamandan itibaren (gece 00.00'dan itibaren geçerli olmak üzere) API Proxy'e erişemez hale gelir. Boş kalması durumunda pasif hale gelmediği sürece API Proxy'e erişmeye devam eder. Bu tarihin gelmesi sadece bu API Proxy'e erişimi kısıtlar, diğer API Proxy'lere erişimde bir değişiklik yapmaz. |
| Ortam Listesi _(Environment List)_ | API Proxy'nin yüklendiği ortama özel olarak Kota ve Daraltma değerlerinin girilebilmesini sağlar. |
| Ortam Kotası _(Quota)_ | API Proxy'nin belirtilen ortama özel kota değeridir. |
| Ortam Daraltması _(Throttling)_ | API Proxy'nin belirtilen ortama özel daraltma değeridir. |
| Mesaj Sayısı _(Message Count)_ | Daraltma Aralığı ile verilen süre içinde Backend API'ye gönderilebilecek olan maksimum mesaj sayısıdır. |
| Daraltma Zaman Miktarı _(Interval Time Amount)_ | Seçilen zaman birimi cinsinden, sınırlama penceresinin süresini belirten sayısal değer. |
| Daraltma Zaman Birimi _(Interval Time Unit)_ | API istek sınırlaması için kullanılan zaman aralığı birimi (örneğin, saniye, dakika). |
| Periyot Tipi _(Interval Window Type)_ | API istek sınırlaması için kullanılan zaman aralığı yöntemi (sabit veya kayan). |
| Cache Bağlantısı Zaman Aşım Süresi _(Cache Connection Timeout (Second))_ | Cache bağlantısı için zaman aşımı süresi belirtilir. |
| Cache Bağlantı Hatası Eylemi _(Action for Cache Connection Error)_ | Eğer politika cache sunucusuna bağlantı sorunu yaşarsa uygulanacak eylem belirtilir. |
| İzin Verilmeyen Metodlar _(Disallowed Methods)_ | Kimlik bilgisinin sahip olduğu rollerinden bağımsız olarak API Proxy'nin herhangi bir metoduna erişmemesi isteniyorsa, burada API Proxy'nin erişime kapatılmak istenen metodları seçilir. Ön tanımlı olarak kimlik bilgisi ile API Proxy'nin tüm metodlarına erişim sağlanabilir. |
| Kaydet ve Yükle Tuşu _(Save and Deploy)_ | Ayarların/değişikliklerin tamamlanması sonrasında **Kaydet ve Yükle (Save and Deploy)** tuşuna basılarak ayarların aktifleşmesi sağlanır. |