---
title: "Global Configuration"
description: "Global Configuration"
---

Bu ekranda, uygulama bazında API Proxy'ler için erişim adresi tanımlama, API Trafik Günlüklerinin Konnektöre gönderilmesi, Captcha ve Idle zaman aşımı ayarları, uygulama ve token log ayarları gibi genel ayarlar yapılır.

**Yönetim → Sistem Ayarları → Genel Ayarlar** yolunu izleyerek Genel Ayarlar ekranına erişilir.

Değişikliklerinizi kaydetmek için **Değişiklikleri Uygula (Apply Changes)** butonuna tıklayınız.

![Genel Ayarlar Ekranı](/images/global-configuration.png)

## Konfigürasyon Alanları

| Alan | Açıklama |
|------|----------|
| API Root Context | API Proxy'e erişim için gerekli olan Root Context'in girildiği alandır. Sadece / şeklinde bırakılabilir. Varsayılan değeri: apigateway/ |
| Kubernetes Namespace ve Resource'ların Apinizer ile yönetilmesini etkinleştir | Bu ayar açık ise (varsayılan değer); Gateway ve Cache Server'ların için gerekli olan Namespace, Deployment ve Servis bilgilerinin tümünü API Manager ekranı üzerinden Apinizer'ın standart olarak tanımladığı bilgiler kullanılarak oluşur ve sadece API Manager üzerinden izin verilen kubernetes tanımları yapılır. Güncelleme vs işlemlerini API Manager üzerinden yapılır. |
| İsteğin politika tarafından engellenmesi durumunda, log ayarları kapalı olsa bile logu etkinleştir | Bu ayar açık ise (varsayılan değer); Politika, isteğin arka uca yönlendirilmesini engelliyorsa, ilgili API Proxy'sine ilişkin log seçenekleri kapalı olsa bile tüm istek ve yanıt alanları Log Konnektörüne gönderilir. |
| Herhangi bir politikada hata olması durumunda, log ayarları kapalı olsa bile logu etkinleştir | Bu ayar açık ise (varsayılan değer); istek veya yanıt hattında herhangi bir hata olması durumunda, ilgili API Proxy'sine ilişkin log seçenekleri kapalı olsa bile tüm istek ve yanıt alanları Log Konnektörüne gönderilir. |
| API Trafik Log Kayıtlarında Hızlı Testi Etkinleştir | Bu ayar açık ise (varsayılan değer); API Trafik günlükleri sayfasında istemcinin gönderdiği istek mesajı ile tekrar istek yapmanızı sağlayan özellik etkinleştirilir. |
| Yönetim API'lerini Etkinleştir | Bu seçenek etkinleştirildiğinde (varsayılan olarak etkindir); Yönetim API'leri ile ekran uygulamasına gerek olmaksızın bir çok işlemi yapabilir, Apinizer'ı Devops ortamınıza entegre edebilirsiniz. |
| Çoklu Login Ayarı | Kullanıcıların farklı lokasyonlardan ve tarayıcılarının farklı sekmelerinden giriş yapmasına izin vermek için bu ayar aktif hale getirilir. |
| Güvenli Bağlantılarda Hostname Doğrulamasını Etkinleştir | Etkinleştirilirse, SSL/TLS Bağlantılarında ana bilgisayar adının eşleştiğinden emin olmak için sunucu sertifikasının ortak adını (CN) ve konu alternatif adlarını (SAN'lar) kontrol eder, aksi takdirde SSL/TLS bağlantılarında ana bilgisayar adı doğrulaması devre dışı bırakılır. |

## Güvenlik ve Oturum Ayarları

| Alan | Açıklama |
|------|----------|
| Captcha Doğrulaması için İzin Verilen Toplam Yanlış Giriş Sayısı | Yönetim konsoluna giriş sırasında Captcha doğrulamasının aktif olması için kullanıcının öncesinde kaç tane hatalı giriş işlemi yapması gerektiği girilir. Varsayılan değeri **3** olarak ayarlanmıştır. |
| Girişi Kilitlemek için Captcha Doğrulama ile İzin Verilen Toplam Yanlış Giriş Sayısı | Yönetim konsoluna giriş sırasında kullanıcı girişini kilitlemek için kaç adet yanlış Captcha doğrulaması yapılabileceğinin sayısı girilir. Varsayılan değeri **7** olarak ayarlanmıştır. |
| Oturum Boşta Kalma Süresi | Yönetim konsoluna giriş sırasında kullanıcının uygulamaya giriş yapıp etkin bir işlem (click, scroll vs.) yapmadan uygulamada kalabileceği süredir. Saniye cinsindedir. Varsayılan değeri **235** olarak ayarlanmıştır. |
| Oturum Boşta Kalma Süresi Zaman Aşımı | Oturum boşta kalma zamanı bittiğinde, kullanıcıya Kal (Stay) ya da Çıkış Yap (Log Out) seçeneklerinin sunulduğu dialogun bekleme süresidir. Saniye cinsindedir. Varsayılan değeri **5** olarak ayarlanmıştır. |

## Görünüm ve Revizyon Ayarları

| Alan | Açıklama |
|------|----------|
| Navbar Rengi | Apinizer navbar rengi buraya girilen hex koduna göre belirlenebilir. Bu özellikle birden fazla Apinizer Yönetim Konsolu kullananların ortamları ayırt etmesinde kolaylık sağlamaktadır. |
| API Proxy'nin Tutulacak Geçmiş Revizyon Bilgisi Sayısı | API Proxy, her deploy veya undeploy yapıldığında, kaç tane deployment bilgisinin veri tabanında saklanacağı bilgisi girilir. API Proxy bazında, deployment history üzerinden rollback yapmak için kullanılır. Sabitlenen geçmiş değerleri bu sayıya dahil değildir. Varsayılan değeri **6** olarak ayarlanmıştır. |

## XML/WSDL Ayarları

| Alan | Açıklama |
|------|----------|
| XML içindeki oluşturulacak maksimum element sayısı | WSDL'den örnek XML üretilirken oluşturulacak olan XML'in sahip olabileceği maksimum element sayısı girilir. |
| XML içindeki oluşturulacak elementlerin iç içe kaç seviye olabileceği sayısı | WSDL'den örnek XML üretilirken oluşturulacak olan XML'in sahip olabileceği elementlerin iç içe kaç seviye olabileceği sayısı girilir. |
| Üretilen XML'in mesaj boyutu olarak maksimum kaç KB olabileceği bilgisi | WSDL'den örnek XML üretilirken oluşturulacak olan XML'in mesaj boyutu olarak maksimum kaç KB olabileceği girilir. |

## Log Ayarları

### Uygulama Logları

| Alan | Açıklama |
|------|----------|
| Uygulama logları Apinizer konfigürasyon veritabanına kaydedilsin | Api Manager uygulamasındaki loglama ayarlarına göre uygulamayla ilgili loglar uygulama konteynırında akmaktadır. Bu ayar ile bu logların Apinizer konfigürasyon veritabanında tutulup tutulmayacağı ayarlanır. Açık seçilirse (varsayılan değer) loglar Uygulama Logları sayfasında görüntülenebilir olacaktır. |
| Uygulama logları diğer hedeflere kaydedilsin | Uygulama loglarının Apinizer konfigürasyon veritabanına yazımından bağımsız olarak bu logların belirli bir konnektör yardımıyla başka bir uygulamaya gönderilmesi için bu alanda konnektör seçimi yapılabilir. |

### Token Logları

| Alan | Açıklama |
|------|----------|
| Token logları Apinizer konfigürasyon veritabanına kaydedilsin | Api Manager uygulamasındaki loglama ayarlarına göre veriler uygulama konteynırında akmaktadır. Bu ayar ile bu logların Apinizer konfigürasyon veritabanında tutulup tutulmayacağı ayarlanır. Açık seçilirse (varsayılan değer) loglar Token Logları sayfasında görüntülenebilir olacaktır. |
| Token logları diğer hedeflere kaydedilsin | Token loglarının Apinizer konfigürasyon veritabanına yazımından bağımsız olarak bu logların belirli bir konnektör yardımıyla başka bir uygulamaya gönderilmesi için bu alanda konnektör seçimi yapılabilir. |

### Audit Logları

| Alan | Açıklama |
|------|----------|
| Audit logları Apinizer konfigürasyon veritabanına kaydedilsin | API Manager uygulamasındaki loglama ayarlarına göre veriler uygulama konteynırında akmaktadır. Bu ayar ile bu logların Apinizer konfigürasyon veritabanında tutulup tutulmayacağı ayarlanır. Açık seçilirse (varsayılan değer) loglar Audit Logları sayfasında görüntülenebilir olacaktır. |
| Audit logları diğer hedeflere kaydedilsin | Audit loglarının Apinizer konfigürasyon veritabanına yazımından bağımsız olarak bu logların belirli bir konnektör yardımıyla başka bir uygulamaya gönderilmesi için bu alanda konnektör seçimi yapılabilir. |

<Info>
Toplam yanlış giriş hakkı için belirlenen değer aşıldığında, kullanıcı artık kilitli (locked) duruma getirilir ve bir daha uygulamaya giriş yapamaz. Kilitli kullanıcının erişim iznini açmak için, Sistem Yöneticisi tarafından Kullanıcılar sayfası kullanılmalıdır.
</Info>