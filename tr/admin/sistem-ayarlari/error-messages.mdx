---
title: 'Hata Mesajları'
description: 'Poliçelerden fırlatılan hata mesajlarının özelleştirilmesi ve yönetimi.'
---

# Hata Mesajları

Poliçelerden hata fırlatıldığında Apinizer, kullanıcıya özelleştirilme yapılmamış ise varsayılan hata mesajını gönderir. Hata mesajı/mesajlarının özelleştirilmesi hem Apinizer genelinde uygulanması hem de ilgili poliçede uygulanması baz alınarak yapılır. Uygulama bazında tüm hata mesajları bu sayfa üzerinden yönetilebilmektedir. Hata mesajı gönderilirken sırasıyla 3 durum kontrol edilir:

1. İlk olarak hata, poliçede özelleştirilmiş ise buradaki hata mesajı bilgileri kullanılır.
2. Poliçede özelleştirilme yapılmamış ama uygulama genelinde özelleştirilme yapılmış ise buradaki hata mesajı fırlatılır.
3. Genel uygulama bazında ya da poliçede bazında özelleştirme işlemi yapılmadıysa Apinizer'ın varsayılan hata mesajıyla istek yanıtlanır.

Özelleştirilebilen alandan **herhangi birine** girdi yapıldıysa özelleştirilmiş bilgiler dikkate alınacaktır, varsayılan değerler ele alınmayacaktır.

Hata mesajındaki HTTP Durum Kodu, Hata Kodu ve Hata Mesajı alanları özelleştirilebilmektedir. Ekran üzerinden ilgili alanın hücresine tıklayarak özelleştirme yapılabilir.

Aşağıdaki ekran görüntüsünde **Authentication** ve **Authorization** politikalarından fırlatılan hata mesajları filtrelenmiş ve **ERR-035** hata kodunun yer aldığı hata mesajı özelleştirmiştir. Artık bu hatayı fırlatan Authentication ve Authorization politikaları özelleştirilen mesajı, kullanıcıya gönderecektir.

![Hata Mesajları Özelleştirme Ekranı](/images/error-messages-customization.png)

## Hata Mesajı Konfigürasyonu

Hata mesajı konfigürasyonu için kullanılan alanlar aşağıdaki tabloda görülmektedir:

| Alan | Açıklama |
|------|----------|
| HTTP Durum Kodu (HTTP Status Code) | Poliçeden fırlatılan varsayılan HTTP durum kodudur. |
| Hata Kodu (Error Code) | Poliçeden fırlatılan varsayılan hata kodudur. |
| Orijinal Mesaj (Original Message) | Poliçeden fırlatılan varsayılan hata mesajıdır. |
| Özelleştirilmiş HTTP Durum Kodu (Customized HTTP Status Code) | İlgili hata fırlatıldığında kullanıcıya varsayılandan farklı gösterilmek istenen HTTP durum kodu oluşturulabilir. |
| Özelleştirilmiş Hata Kodu (Customized Error Code) | İlgili hata fırlatıldığında kullanıcıya varsayılandan farklı gösterilmek istenen hata kodu oluşturulabilir. |
| Özelleştirilmiş Hata Mesajı (Customized Message) | İlgili hata fırlatıldığında kullanıcıya varsayılandan farklı gösterilmek istenen hata mesajı oluşturulabilir. |

## Hata Tipi, Hata Kodu, Hata Mesajları Tablosu

Apinizer'da kullanılan tüm hata kodları, hata mesajları ve HTTP durum kodları aşağıdaki tabloda listelenmektedir. Bu tablo, hata mesajlarını özelleştirirken referans olarak kullanılabilir.

**Not:** Tablo çok kapsamlı olduğu için, hata mesajlarını özelleştirirken ekran üzerinden filtreleme yaparak ilgili hata kodunu bulabilirsiniz. Hata üst tipi, hata tipi, hata kodu veya hata mesajına göre filtreleme yapılabilir.

Örnek hata kodları:
- ERR-001: API Proxy ile ilgili genel hatalar
- ERR-002: API Proxy bulunamadı
- ERR-003: Backend adresi bulunamadı
- ERR-035: Authentication/Authorization hataları
- Ve daha fazlası...

Detaylı hata kodları listesi için Apinizer yönetim konsolundaki Hata Mesajları sayfasını kullanabilirsiniz.