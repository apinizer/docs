---
title: 'Roller'
description: 'Apinizer\'da rol yönetimi ve varsayılan roller hakkında bilgiler.'
---

# Roller

Apinizer'da bir kullanıcının yetkisi olmadığı bir projeye erişmesi hatta aynı proje içinde yetkisi dahilinde olmayan bir eylemi gerçekleştirmesi mümkün değildir.

Kullanıcıların herhangi bir projede işlem yapabilmesi için rol/rollerinin olması gerekmektedir.

Sistem ilk kuruluduğunda yaygın kullanılan roller (API Developer, API Analytics, API Manager, API Creator, Project Owner) hazır gelmektedir. Kullanıcıları ya da takımları yetkilendirmek için varsayılan (default) roller kullanılabileceği gibi yeni roller de tanımlanabilir.

Apinizer'da; API Developer, API Analytics, API Manager, API Creator ve Project Owner olmak üzere varsayılan 5 tane rol bulunmaktadır.

Bu roller ve rollerin yetkileri aşağıdaki tabloda görülmektedir.

| Role Ait İzinler | API Developer | API Tester | API Analytics | API Manager | API Creator | API Security | Project Owner |
|------------------|---------------|------------|---------------|-------------|-------------|--------------|---------------|
| **Varsayılan Roller** | **API Developer** | **API Tester** | **API Analytics** | **API Manager** | **API Creator** | **API Security** | **Project Owner** |
| | • API Spec<br/>• API Proxy<br/>• Yükle/Kaldır(Deploy/Undeploy)<br/>• API Proxy Grup<br/>• Global Politika<br/>• Görev Akışları | • API Tester | • Analitik | • API Proxy<br/>• Yükle/Kaldır(Deploy/Undeploy)<br/>• API Spec<br/>• API Proxy Grup<br/>• Global Politika<br/>• Görev Akışları | • API Oluşturma | • API Güvenliği | • API Oluşturma<br/>• API Spec<br/>• API Proxy<br/>• Yükle/Kaldır(Deploy/Undeploy)<br/>• API Proxy Grup<br/>• Global Politika<br/>• Analitik<br/>• Proje<br/>• Proje Üyeleri<br/>• API Güvenliği<br/>• Audit<br/>• İçe/Dışa Aktar<br/>• API Portal Planları<br/>• API Ürünlerinin Aktif/Pasif et<br/>• Portalda Yayınla<br/>• API Ürünleri<br/>• Görev Akışları |

Yeni bir proje açıldığında, projeyi oluşturan kullanıcı otomatik olarak **Project Owner** rolünü edinir.

Bir kullanıcının ya da takımın varsayılan rollerdeki yetkilerden daha fazlasına ya da yetkilerin daha azına sahip olması isteniyorsa, tamamen buna göre özelleştirilebilecek yeni bir rol oluşturulabilir.

## Yeni Bir Rol Oluşturma

**Rol oluşturma ayarlarını içeren görsele aşağıda yer verilmiştir:**

![Rol Oluşturma Ekranı](/images/role-creation.png)

Rol oluşturma konfigürasyonu için kullanılan alanlar aşağıdaki tabloda görülmektedir.

| Alan | Açıklama |
|------|----------|
| **Ad** *(Name)* | Oluşturulan rol için rol adı bilgisidir. |
| **Açıklama** *(Description)* | Oluşturulan rol ile ilgili yönetimi kolaylaştırmak için açıklama yazılabilir. |
| **Yetki** *(Authorities)* | Oluşturulan rolün sahip olacağı yetkilerin seçildiği alandır. Rol yetkileri, ilgili yetkiye ait checkbox seçilerek eklenir. |

Silinen roller, sistem tarafından projelerden ve takımlardan da silinir.
