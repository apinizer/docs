---
title: 'Kullanıcılar'
description: 'Apinizer\'da kullanıcı oluşturma ve yönetimi hakkında bilgiler.'
---

# Kullanıcılar

Apinizer'da API Developer, API Analitik, Proje Sahibi (Project Owner), Sistem Yöneticisi (System Admin) gibi rollerde çalışacak ya da platformu yönetecek kullanıcıların Apinizer'a tanımlanması gerekmektedir.

Sistem genelinde iki tür kullanıcı tipi vardır; Kullanıcı (User) ve Sistem Yöneticisi (Admin).

- Kullanıcı Apinizer'da sadece giriş yetkisine sahiptir ve sadece üye olarak eklendiği projedeki rolü/rolleri kapsamında işlemler yapmaya yetkilidir.
- Sistem Yöneticisi rolüne sahip kullanıcı Apinizer'da tüm işlemleri yapma yetkisine sahiptir.

Kullanıcı farklı projelerde farklı rollere sahip olabilir. Örneğin, A projesinde API Developer rolüne sahip iken, B projesinde API Analytics, C projesinde API Developer ve API Analytics rollerinde olabilir.

Benzer şekilde bir kullanıcıyı farklı takımlara farklı roller tanımlanabilir.

Bir kullanıcıyı herhangi bir projeye üye olarak nasıl ekleyebileceğinizi öğrenmek için [tıklayınız](/tr/admin/proje-yonetimi/project-members-roles).

## Yeni Bir Kullanıcı Oluşturma

**Kullanıcı oluşturma ayarlarını içeren görsele aşağıda yer verilmiştir:**

![Kullanıcı Oluşturma Ekranı](/images/user-creation.png)

Kullanıcı oluşturma konfigürasyonu için kullanılan alanlar aşağıdaki tabloda görülmektedir.

| Alan | Açıklama |
|------|----------|
| **Kullanıcı Giriş Tipi** *(User Login Type)* | Kullanıcının giriş yapacağı kaynağın seçimidir.<br/><br/>Değeri "Veri tabanı" olması durumunda tüm bilgilerin Apinizer kullanıcı havuzunda tanımlı olacağını ifade eder.<br/><br/>Değeri "LDAP" olması durumunda "kullanıcı adı ve parola" bilgisinin, login esnasında seçili LDAP bağlantısı üzerinden doğrulanacağını, diğer bilgilerin veri tabanında tutulacağını ifade eder. LDAP tipindeki kullanıcıların kısmi olarak da olsa Apinizer veri tabanında da tutuluyor olması kullanıcıya rol tanımlama ve projeye erişim yetkisi verilebilmesi için gereklidir. Bu durumda olan kullanıcıların LDAP havuzundaki kullanıcı adıyla bu listeye kayıt edilmesi gereklidir.<br/><br/>LDAP ile giriş ayarlarının nasıl aktifleştirildiği hakkında detaylı bilgi için [buraya tıklayınız](/tr/admin/kullanici-erisim-yonetimi/ldap-active-directory-integration). |
| **Kullanıcı Adı** *(Username)* | Giriş yapmak için kullanılan kullanıcı adı bilgisidir. |
| **Parola** *(Password)* | Kullanıcı Giriş Tipi'nin veri tabanı olması durumunda bu alan görünür hale gelir.<br/><br/>Kullanıcıya tanımlanan paroladır. |
| **LDAP'da ara** *(Search in LDAP)* | Kullanıcı Giriş Tipi'nin LDAP olması durumunda bu alan görünür hale gelir. Girilen kullanıcı adı değerine göre LDAP'da arama yapılarak eşleşen kullanıcı bilgileri otomatik olarak gelir. |
| **Tam Adı** *(Full Name)* | Kullanıcının ad soyad bilgisidir. |
| **E-Posta** *(E-Mail)* | Kullanıcının e-Posta adresidir. |
| **Roller** *(Roles)* | Kullanıcıya verilecek rollerin seçimidir. Kullanıcıya sistem yöneticisi yetkisi vermek için checkbox işaretlenmelidir.<br/><br/>**Sistem Yöneticisi:** Apinizer Management Console'u üzerinde gerçekleştirilebilecek tüm işlemleri yönetebilir. Özellikle [Administration](/tr/admin/genel-bakis) menüsündeki, uygulamanın yönetim bazlı işlemlerini sadece bu yetkiye sahip kullanıcı yapabilir.<br/><br/>**Portal Yöneticisi:** Bu yetkiye sahip kullanıcı, konsol üzerindeki Portal Yönetimi (Portal Management) bazındaki API oluşturma, hesaplar, kimlik bilgileri ve portal ayarlarına ait işlemleri gerçekleştirebilir.<br/><br/>**Analyzer:** Bu yetkiye sahip kullanıcı, Analitik modülündeki grafikler, kullanım özetleri, sorgular oluşturup raporlar hazırlama işlemleri yönetir.<br/><br/>**Proje Yöneticisi:** Bu yetkiye sahip kullanıcı, Tüm projelerde yetkili olup, tüm işlemleri yönetebilir.<br/><br/>**Portal İş Kullanıcısı:** Bu yetkiye sahip kullanıcı, Portal üzerindeki Apileri görüntüleme, kullanıcılar ile ilgili işlemleri yönetme, organizasyon ile ilgili işlemleri yapabilmektedir.<br/><br/>**Portal Geliştirici Kullanıcısı:** Bu yetkiye sahip kullanıcı, konsol üzerindeki Portal Yönetimi (Portal Management) bazındaki API oluşturma ve portal ayarlarına ait işlemleri gerçekleştirebilir. |
| **Kilitli** *(Locked)* | Kullanıcının girişinin kilitli olup olmadığı bilgisidir. Belirlenen Captcha doğrulama sayısının sınırına ulaşıldığında kilitlenen kullanıcının kilidi tekrar buradan açılabilir. |

Silinen kullanıcı, bulunduğu takımlardan ve üye olduğu projelerden de sistem tarafından silinir.
