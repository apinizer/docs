---
title: "Hızlı Başlangıç"
description: "API Proxy'yi hızlıca oluşturabilir, Swagger dosyasından API tanımını yükleyebilir ve ortama deploy edebilirsiniz. Oluşturulan API Proxy'ye erişebilir, test endpoint'lerini kullanabilir ve ilk API isteğini gönderebilirsiniz."
---

<Info>
  **Demo Ortamı** Burada anlatılanları [demo.apinizer.com](https://demo.apinizer.com/) adresinde demo ortamında deneyimleyebilirsiniz. Henüz oluşturmadıysanız demo ortamında kendinize bir kullanıcı oluşturmak için [kayıt olun](https://demo.apinizer.com/register).
</Info>

## Bir API Proxy Oluşturmak

### Adım 1: Giriş Yapın

1. [demo.apinizer.com](https://demo.apinizer.com/) adresine gidip giriş yapın.
2. Gelen popup pencerede adınıza oluşturulmuş olan Projeyi seçin.

### Adım 2: API Proxy Oluşturma Sayfasına Gidin

3. Sol taraftaki ana menüde **Geliştirme → API Proxy'ler (Development → API Proxies)** ögesini seçin.
4. Açılan arayüzde sağ üstteki **\+Create** yazan butona tıklayın.

### Adım 3: API Tanım Dosyasını Yükleyin

5. Yeni API Proxy oluşturma arayüzünde gelen seçeneklerden Swagger 2.x için **URL Gir ** bağlantısına tıklayın.
6. Gelen arayüzde **URL** adlı metin kutusuna `https://petstore.swagger.io/v2/swagger.json` adresini yazıp sağ taraftaki **Parse** tuşuna tıklayın.
7. Verilen adresteki Swagger dosyası ayrıştırılarak API'nin bilgileri görüntülenir.

### Adım 4: API Proxy'yi Kaydedin

8. Gelen arayüzde **Address** kısmında `https://petstore.swagger.io/v2` kutusunu işaretleyin ve **Relative Path** alanına `/petstoreProxy` yazıp sağ üstteki kaydet tuşuna tıklayın.

<Info>
  **Relative Path** olarak eklenen `petstoreProxy` adresi API'ye Apinizer üzerinden ulaşılabilmesi için verilen sanal erişim noktasıdır.
</Info>

**İşte bu kadar kolay! API Proxy oluşturma işi tamamlandı.**

## API Proxy'i Yüklemek 

API Proxy oluşturulunca arayüzde birkaç tane sekme belirir. Bu sekmelerden yapılacak konfigürasyonlar ile API Proxy'nin davranışı özelleştirilir. API Proxy'nin erişilebilir olması için yüklenmesi gerekir.

### Adım 1: Develop Sekmesine Gidin

1. **Develop** tabına gidin.
2. **Develop** sekmesinde sol tarafta API Proxy'nin uç noktaları, orta kısımda politikalar ve akış görünür. Çeşitli bağlantı ya da butonlar ise konfigürasyonlarla ilgili arayüzleri açar.

### Adım 2: Deploy İşlemini Başlatın

3. Orta üstte **Deploy** tuşu bulunur. Buna tıklayın. Karşınıza aktif ortam seçenekleri (demo ortamında 1 adet Prod) gelir, uygun olanı seçin. İsteğe bağlı bir yükleme nedeni girme penceresi gelir, doldurmak zorunlu değildir. **Deploy** tuşuna basarak devam edin.

**API Proxy yüklendi ve erişime hazır.**

## API Proxy'e Erişim

API Proxy yüklenince arayüzde erişim adresi belirir. API Proxy, artık ona erişmek isteyen istemciler (API Tüketiciler) için bir API'dir ve bu adresten erişilebilir durumdadır.

Bir API'ye istek göndermek için birçok yöntem bulunmaktadır. Bu örnekte basitlik açısından platformun sağladığı arayüz kullanılacaktır.

### Adım 1: Test Endpoint'i Açın

1. Sol taraftan, erişmek istediğiniz uç noktayı/metodu seçin. Orta alt kısımda yeni bağlantılar belirir ve erişim adresi de seçilen uç noktanın adresini gösterecek şekilde güncellenir. **Test Endpoint** bağlantısına tıklayın.

### Adım 2: İsteği Gönderin

2. Açılan popup pencerede uç noktanın hangi HTTP Metodunu beklediği, erişim adresi ve bunların altında parametreler sekmesi varsayılan olmak üzere uç noktanın başlık, gövde, doğrulama kuralları ya da gelişmiş ayarların yönetilebileceği sekmeler bulunur.
3. **status** parametresinin değerine `pending` yazın. Buraya yazacağınız değerle birlikte **URL** bilgisinin değiştiğini görebilirsiniz. **Send** tuşuna basın.

### Adım 3: Yanıtı İnceleyin

4. Uç noktanın döndürdüğü yanıt, başlıkları, tanımlı doğrulama kuralı varsa doğrulama sonuçları ve detaylı log kayıtlarını içeren sekmeler görünür.

**Tebrikler! Bir API Proxy oluşturdunuz ve eriştiniz.**

## Sonraki Adımlar

- [API Proxy Oluşturma](/tr/gelistirici/api-proxy-olusturma) - Daha detaylı API Proxy oluşturma seçenekleri
- [Politikalar](/tr/gelistirici/politikalar) - API Proxy'nize politikalar ekleyerek davranışını özelleştirin
- [Test Console](/tr/gelistirici/test-console) - API'lerinizi test etmek için gelişmiş test konsolu