---
title: "API Creator ile Veri Tabanından API oluşturma"
description: 'DB-2-API oluşturma, SQL ve NoSQL sorguları, Stored Procedure çağırma, Batch işlemler'
---

Apinizer, DB-2-API ile teknik bilgi gerektirmeden bile dakikalar içinde veri tabanı işlemi yapan bir REST API'yi oluşturarak yüklemesine olanak sağlar. Aşağıdaki işlemleri destekler:

* Native SQL deyimleri (SELECT, INSERT, UPDATE, DELETE, PROCEDURE, BATCH INSERT, TRUNCATE)
* NoSQL işlem tipleri (FIND)
* Stored Procedure çağırma
* Cursor sonucunu dönme
* Batch işlem yapma
* CRUD işlemleri

## Yeni DB-2-API Oluşturma

Ana menüde **Geliştirme → API Oluşturucu → DB-2-API** (*Development → API Creator → DB-2-API*) ögesi seçilir.

Açılan arayüzde sağ üstteki **+Oluştur (Create)** tuşuna tıklanır.

Yeni oluşturulacak *API* için aşağıdaki alanlar doldurularak sağ üstteki **→Kaydet ve Devam (Save and Next)** tuşuna tıklanmasıyla *API* oluşturma işi başlamış olur.

## Endpoint Oluşturma

Gelen ekranda **Ekle (Add)** tuşuna tıklayarak API'ye *Method/Endpoint* eklenir.

*Method/Endpoint* tanımlama ekranındaki alanlar doldurularak **Kaydet (Save)** tuşuna tıklanır.

Endpoint oluşturmak için kullanılan alanlar aşağıdaki tabloda görülmektedir.

| Alan | Açıklama |
|------|----------|
| HTTP Metot (HTTP Method) | REST API'ler için HTTP Metodu seçilir; GET, POST, PUT, HEAD, OPTIONS, DELETE, PATCH, TRACE, ALL |
| Ad/URL (Name/URL) | Method/Endpoint'ye kullanıcı tarafından verilen addır. Arayüzlerde bu ad görünür. |
| Açıklama (Description) | Method/Endpoint'nin tanım bilgisidir. |
| Bağlantı Havuzu Tanımı (Connection Pool Description) | Sorguların işletileceği Veritabanı bağlantısının bilgisidir. |
| Sorgu Zaman Aşımı (Timeout) | Sorgu yürütmesinin saniye cinsinden zaman aşımı değeridir. |
| SQL Deyimi Türü (Type of SQL Statement) | SQL Deyimi türü bilgisidir; SELECT, UPDATE, INSERT, DELETE, PROCEDURE, TRUNCATE, BATCH INSERT |
| SQL Deyimi (SQL) | Çalıştırılacak olacak SQL deyimidir. Parametreler, tanımlanabilmeleri için iki nokta üst üste (:) önekiyle boşluk bırakılmadan yazılmalıdır. Ardından parametre için örnek değerleri girerek Dene (Try It) butonuna tıklayarak sorgunuzun doğrulunu kontrol edebilirsiniz. Örnek sorgu: `select * from employees where first_name =:fName`. Burada `:fName` parametre'dir ve API'ya istek yapacak kullanıcı tarafından gönderilir. |
| İşlem Tipi (Operation Type) | NoSQL işlem tipi bilgisidir; FIND |
| Sorgu (Query) | Çalıştırılacak olacak sorgudur. Parametreler, tanımlanabilmeleri için iki süslü parantez içine alınır. Ardından parametre için örnek değerleri girerek Dene (Try It) butonuna tıklayarak sorgunuzun doğrulunu kontrol edebilirsiniz. Örnek sorgu: `{ username: &#123;&#123;username&#125;&#125; }`. Burada `&#123;&#123;username&#125;&#125;` parametre'dir ve API'ya istek yapacak kullanıcı tarafından gönderilir. |
| Parametreler (Parameters) | SQL Sorgunuzda :fName gibi bir parametre mevcutsa Parametreler (Parameters) tablosu açılır. Burada parametrenin Veri Tipi, Formatı, Yineleme Tipi, Parametre Tipi ve Örnek Değer'ler girilir. Daha sonra Dene butonuna tıklanarak "Yanıt Mesaj Örneği" bu verilere göre gelir. |
