---
title: 'WS-Security (Giden Mesaj)'
description: 'WS-Security politikası ile SOAP backend web servisine istek yönlendirirken WS-Security ayarları uygulama'
---

# WS-Security (Giden Mesaj)

Apinizer üzerinden SOAP tipinde olan backend web servisine isteği yönlendirirken WS-Security ayarları uygulamak için bu politikadan yararlanılır.

Bu politika ile kullanıcılar mesaja WS-Security standartlarında şu ayarları yapabilir:

- Time-to-live bilgisi ekleme
- Username Token bilgisi ekleme
- Şifrelenmiş alanlar oluşturma
- İmzalanmış alanlar oluşturma

**Politika ayarlarını içeren görsele aşağıda yer verilmiştir:**

![WS-Security Giden Mesaj Politikası](https://docs.apinizer.com/apinizer-dokumantasyonu/files/16810375/120521271/1/1733914110513/image-2024-12-11_13-48-29.png)

Politika konfigürasyonu için kullanılan alanlar aşağıdaki tabloda görülmektedir.

| Alan | Açıklama |
| --- | --- |
| Operasyon Sırası *(Operation Sequence)* | Uygulanacak olan WS-Security ayarlarının hangi sırada işletileceğinin ayarlandığı kısımdır. |
| Must Understand | Eklenen WS-Security xml elementlerinin mustUnderstand attribute değerinin true veya false olması için bu alan kullanılır. |
| Bölüm ekle *(Add Entry)* | Gerekli ayarların seçilerek eklenmesini sağlayan kısımdır. |

## Bölümler

### Zaman Damgası (Timestamp)

**Zaman Damgası ayarlarını içeren görsele aşağıda yer verilmiştir:**

![Zaman Damgası Ayarları](https://docs.apinizer.com/apinizer-dokumantasyonu/files/16810375/26349279/1/1637311125641/image2021-11-19_11-38-45.png)

Zaman Damgası konfigürasyonu için kullanılan alanlar aşağıdaki tabloda görülmektedir.

| Alan | Açıklama |
| --- | --- |
| Yaşam Süresi (sn) *(TTL (sec))* | Mesajın ne kadar süreyle geçerli olduğu bilgisini mesaja yerleştirmek için kullanılır. Varsayılan birimi saniyedir. |

### Kullanıcı Adı Token'ı (Username Token)

**Kullanıcı Adı Token ayarlarını içeren görsele aşağıda yer verilmiştir:**

![Kullanıcı Adı Token Ayarları](https://docs.apinizer.com/apinizer-dokumantasyonu/files/16810375/26349280/1/1637311195750/image2021-11-19_11-39-54.png)

Username Token konfigürasyonu için kullanılan alanlar aşağıdaki tabloda görülmektedir.

| Alan | Açıklama |
| --- | --- |
| Kullanıcı Adı *(Username)* | Backend SOAP web servisinin beklediği kullanıcı adı bilgisidir. |
| Parola *(Password)* | Backend SOAP web servisinin beklediği parola bilgisidir. |
| Nonce | Bu alan işaretlenirse WS-Security UsernameToken elementinin içine nonce bilgisi üretilerek eklenir |
| Created | Bu alan işaretlenirse WS-Security UsernameToken elementinin içine created bilgisi üretilerek eklenir |
| Parola Tipi *(Password Type)* | Parola tipi Text ya da Digest olabilir. Text seçildiğinde password alanının açık bir şekilde, digest seçildiğinde şifrelenmiş bir şekilde backend SOAP web servisine gitmesi sağlanır.<br/><br/>Digest Şifre oluşturma algoritması: Base64 ( SHA1 ( nonce + created + clear text password ) ) |

### Şifreleme (Encryption)

Bu bölümde yapılan ayarlar ile mesajın istenen kısımları şifrelenerek backend SOAP web servisine gitmesi sağlanır.

**Şifreleme ayarlarını içeren görsele aşağıda yer verilmiştir:**

![Şifreleme Ayarları](https://docs.apinizer.com/apinizer-dokumantasyonu/files/16810375/26349281/1/1637311253265/image2021-11-19_11-40-52.png)

Şifreleme konfigürasyonu için kullanılan alanlar aşağıdaki tabloda görülmektedir.

| Alan | Açıklama |
| --- | --- |
| Key Store | Şifrelenecek olan alanın şifrelenmesi için kullanılacak olan KeyStore bilgisidir. |
| Anahtar Tanımlayıcı Tipi *(Key Identifier Type)* | Anahtar Tanımlayıcı Tipinin ne olması gerektiğinin ayarlandığı kısımdır. Seçenekler:<br/>- Binary Security Token<br/>- Issuer Name and Serial Number<br/>- X509 Certificate<br/>- Subject Key Identifier<br/>- Thumbprint SHA1 IDENTIFIER<br/>- Embedded Key Info<br/>- Embed Security Token Reference<br/>- Custom Key Info |
| Simetrik Şifreleme Algoritması *(Symmetric Encoding Algorithm)* | Simetrik Şifreleme Algoritmasının seçimi için kullanılır. 3 değerden biri olabilir: AES-128-CBC, AES-192-CBC, AES-256-CBC |
| Anahtar Şifreleme Algoritması *(Key Encryption Algorithm)* | Anahtar Şifreleme Algoritmasının seçimi için kullanılır. 2 değerden biri olabilir: rsa-1_5, rsa-oaep-mgf1p |
| Şifreleme Bölümleri *(Encryption Parts)* | Mesajın hangi alanlarının şifreleneceğinin seçildiği kısımdır. Birden fazla alanın şifrelenebilmesine imkan tanır. Şifrelenecek olan elementin adı, namespace bilgisi, içeriğin mi yoksa elementin mi şifrelenmesi gerektiği bilgileri girilerek tanımlama yapılır. |

### İmzalama (Signature)

**İmzalama ayarlarını içeren görsele aşağıda yer verilmiştir:**

![İmzalama Ayarları](https://docs.apinizer.com/apinizer-dokumantasyonu/files/16810375/26349282/1/1637311302168/image2021-11-19_11-41-41.png)

İmzalama konfigürasyonu için kullanılan alanlar aşağıdaki tabloda görülmektedir.

| Alan | Açıklama |
| --- | --- |
| Key Store | İmzalanacak olan alanın imzalanması için kullanılacak olan KeyStore bilgisidir. |
| Anahtar Tanımlayıcı Tipi *(Key Identifier Type)* | Anahtar Tanımlayıcı Tipinin ne olması gerektiğinin ayarlandığı kısımdır. Seçenekler: Binary Security Token, Issuer Name and Serial Number, X509 Certificate, Subject Key Identifier, Thumbprint SHA1 IDENTIFIER, Embedded Key Info, Embed Security Token Reference, Custom Key Info |
| İmza Algoritması *(Signature Algorithm)* | İmza Algoritması seçimi için kullanılır. 2 değerden biri olabilir: rsa-sha1, dsa-sha1 |
| İmza Kanonikleştirme *(Signature Canonicalization)* | İmza Kanonikleştirme yönteminin seçimi için kullanılır. 4 değerden biri olabilir: C14N-OMIT-COMMENTS, C14N-WITH-COMMENTS, C14N-EXCLUDE-OMIT-COMMENTS, C14N-EXCLUDE-WITH-COMMENTS |
| İmza Bölümleri *(Signature Parts)* | Mesajın hangi alanlarının imzalanacağı bilgisinin seçildiği kısımdır. Birden fazla alanın imzalanabilmesine imkan tanır. İmzalanacak olan elementin adı, namespace bilgisi, içeriğin mi yoksa elementin mi imzalanması gerektiği bilgileri girilerek tanımlama yapılır. |
| Signature Digest Algoritması *(Signature Digest Algorithm)* | İmza Digest Algoritması seçimi için kullanılır. 5 değerden biri olabilir: http://www.w3.org/2000/09/xmldsig#sha1, http://www.w3.org/2000/09/xmlenc#sha256, http://www.w3.org/2001/04/xmldsig-more#hmac-sha384, http://www.w3.org/2001/04/xmldsig-more#hmac-sha512, http://www.w3.org/2001/04/xmldsig-more#hmac-md5 |
| Tek Sertifika Kullan *(Use Single Certificate)* | Tek sertifika kullanılmak istendiğinde aktif hale getirilir. |
| Custom Key Identifier | Anahtar Tanımlayıcı Tipi alanında ait değer Custom Key Info ise bu alan aktifleşir. |
| Custom Key Identifier Value Type | Anahtar Tanımlayıcı Tipi alanında ait değer Custom Key Info ise bu alan aktifleşir. |

**Koşullar** ve **Hata Mesajı Özelleştirme** panellerinin açıklamasını görüntülemek için [Politikalar (Policies)](/tr/gelistirici/politika-yonetimi) sayfasını ziyaret edebilirsiniz.
