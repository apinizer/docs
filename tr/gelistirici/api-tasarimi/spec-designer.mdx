---
title: 'Spec Designer'
description: 'OpenAPI 3.0 editör, Swagger 2.0 import, Visual endpoint builder, Schema tanımlama, Example response oluşturma'
---

Spec Tasarım Editörü, formlar üzerinden veri girişi yaparak yeni bir API Tanım Belgesi (API Spec) oluşturulmasına ya da var olan API Tanım Belgelerinin içe aktarılarak kullanılmasına izin verir. Bu API Tanım Belgeleri daha sonra API Proxy oluşturmak için kullanılabilir.

:::info OpenAPI Spesifikasyonu
API Spec Editörü üzerinden girilen bilgilerin detaylı açıklaması için [OpenAPI Spesifikasyonu](https://swagger.io/specification/) adresine bakabilirsiniz.
:::

## API Tanım Belgesi Listesi

Ana menüden **Spec Tasarım Editörü (Spec Designer)** bağlantısına tıklandığında API Tanım Belgesi Listesi görüntülenir.

Listenin üst kısmında filtre alanları bulunur. Filtre alanları güncellendiği zaman liste içeriği de filtreye uygun olarak güncellenir.

## API Tanım Belgesi Oluşturma

Var olmayan bir API'nin tasarlanması ya da code-first yaklaşımla geliştirilmiş ve herhangi bir tanım belgesi olmayan API'lerin dokümantasyonunu oluşturmak amacıyla kullanılır.

Liste arayüzünün sağ üst kısmındaki **+ Yeni (Create)** tuşuna tıklanarak yeni bir API Tanım Belgesi oluşturulabilir.

Yeni API Tanım Belgesi oluşturulurken iki seçenek bulunmaktadır.

### Form Doldurarak API Tanım Belgesi Oluşturma

Yeni API Tanım Belgesi arayüzü açıldığında, var olan iki seçenekten **Boş API (Blank API)** seçeneğinin varsayılan olarak seçili geldiği görülür.

Yeni API Tanım Belgesi arayüzü için kullanılan alanlar aşağıdaki tabloda görülmektedir.

| Alan | Açıklama |
|------|----------|
| **Başlık (Title)** | API Tanım Dosyasının listede görünen başlığı/adıdır. Zorunludur ve proje bazında biricik (unique) olmalıdır. |
| **Açıklama (Description)** | API Tanım Dosyasına ilişkin açıklamadır. Girilmesi isteğe bağlıdır. |
| **Sunucular (Servers)** | API'nin hizmet verdiği/vereceği sunucuların listesidir. |
| **Sunucu - URL** | API'ye erişilebilecek adrestir. Zorunludur. |
| **Sunucu - Açıklama (Description)** | Bu sunucuya ilişkin açıklamadır. Girilmesi isteğe bağlıdır. |

**Başlık (Title)** alanı doldurulup **Sunucular (Servers)** bölümünde en az bir sunucu kaydı oluşturduktan sonra sağ üstteki **Oluştur (Create)** tuşu tıklanabilir hale gelir ve bu tuşa basılarak tanım dosyası kaydedilebilir. Tanım dosyası kaydedildikten sonra yapılabilecek işlemler [API Tanım Belgesi Güncelleme](#api-tanım-belgesi-güncelleme) kısmında açıklanmıştır.

### Var olan API Tanım Belgesini İçe Aktarma

Yeni API Tanım Belgesi oluşturmak için kullanılabilecek ikinci seçenek, var olan bir API Tanım Belgesinin içeri aktarılmasıdır. Bunun için **API Tanım Belgesini İçe Aktar (Import API Spec)** seçeneği seçilir.

İçe aktarılmak üzere iki standart desteklenmektedir. Bunlar [OpenAPI 3.0.x](https://swagger.io/specification/) ve [OpenAPI 2.x (Swagger)](https://swagger.io/specification/v2/) standartlarıdır.

Seçilen standarda uygun dosyanın içeri aktarılabilmesi için **URL Girme (Enter URL)** ve **Dosya Yükleme (Upload File)** seçenekleri bulunmaktadır.

#### Spec Authorization Kullan (Use Spec Authorization)

Bazı tanım dosyaları, içeriklerinin görüntülenebilmesi için istemcinin yetkilendirilmiş olduğunu kontrol eder. Bunun için HTTP isteği içerisinde kimlik doğrulama verilerinin gönderilmesi gerekir. Eğer erişilecek URL'deki tanım dosyası böyle bir dosya ise, bu kutu işaretlenerek kimlik bilgilerini girilir.

**Spec Authorization Kullan** seçeneği işaretlenirse yetkilendirme için gerekli olan anahtarlar eklenir.

#### URL Girme

Var olan API Tanım Dosyasına erişilebilecek adres **URL** alanına girilerek **Ayrıştır (Parse)** tuşuna tıklanır.

#### Dosya Yükleme

Yükleme tuşuna tıklanıp var olan API Tanım Dosyası seçilerek **Ayrıştır (Parse)** tuşuna tıklanır.

Her iki yöntemde de ayrıştırma işleminin sonucunda Başlık (Title), Açıklama (Description) ve Sunucular (Servers) alanları gelir. Boş API oluşturmadan farklı olarak bu alanların değerleri içe aktarılan API Tanım Dosyası içinden alınır. Bu aşamadan sonra sağ üstteki **Oluştur (Create)** tuşu tıklanabilir hale gelir ve bu tuşa basılarak tanım dosyası kaydedilebilir.

## API Tanım Belgesi Güncelleme

API Tanım Belgesi listesinde bir kaydın Başlık kolonundaki değere tıklandığında ya da o kaydın en sağdaki kolonunda bulunan menü tuşuna tıklanıp **Güncelle (Edit)** seçeneği seçildiğinde, API Tanım Dosyası güncelleme arayüzü açılır.

### Genel Bakış (API Overview)

Güncelleme arayüzü ilk açıldığında **Genel Bakış (API Overview)** açılır. Genel Bakış bağlantısı arayüzün sol tarafındadır.

Bu bölümde API'nin temel bilgileri (başlık, açıklama, sunucular) yönetilebilir.

### Adresler (Paths)

Genel Bakış bağlantısının hemen altında **Adresler (Paths)** bölümü vardır.

**Adres (Path)**, bir API'nin istek gönderilebilecek adreslerinden her birine verilen isimdir.

#### Adres Ekleme

API'nin adreslerine bir yenisini eklemek için, Adresler bölümünün başlığının altındaki **+ Yeni** tuşuna tıklanır.

Açılan pencerede eklenmek istenen adres girilerek **Kaydet (Save)** tuşuna tıklanır.

#### Adres Silme

Listedeki adreslerden herhangi birine tıklandığında o adres seçilmiş olur ve sağ tarafta o adrese ilişkin detayların yönetilebileceği bir bölüm görüntülenir. Bu bölümün sağ üst kısmındaki **Sil (Delete)** tuşuna tıklanarak adres silinebilir.

#### Adres Güncelleme

Listedeki adreslerden herhangi birine tıklandığında o adres seçilmiş olur ve sağ tarafta o adrese ilişkin detayların yönetilebileceği bir bölüm görüntülenir.

##### Adresi Değiştirme

Sağ tarafta en üstte adres bir bağlantı olarak görüntülenir. Bu bağlantının yanındaki **Düzenle (Edit)** butonuna tıklandığında, açılan pencereden adres güncellenebilir.

##### İşlemler (Operations)

Bir **Adres** seçildiği zaman arayüzün sağ tarafında o adrese tanımlanmış olan **İşlemler (Operations)**'in yönetilebileceği bir bölüm gelir.

**İşlem (Operation)**: Bir API'nin, tanımlı adresleri üzerinden istek kabul ettiği her bir geçerli HTTP Metodu ile bu metoda ilişkin kimlik ve tanımlayıcı bilgiler, parametreler, istek ve yanıt içeriklerinden oluşur.

Herhangi bir adres seçildiğinde, o adres için tanımlanmış olan **İşlem**lerden ilki seçili olarak görüntülenir.

Seçilen işlem, HTTP Metot adını içeren kutucuğun alt kısmındaki ince mavi çizgi ile gösterilir.

###### Kimlik ve Tanımlama Alanları

Kimlik ve Tanımlama Alanları için kullanılan alanlar aşağıdaki tabloda görülmektedir.

| Alan | Açıklama |
|------|----------|
| **Özet (Summary)** | İşlemin ne yaptığına ilişkin kısa bilgidir. Girilmesi isteğe bağlıdır. |
| **İşlem ID (Operation ID)** | İşlemin biricik anahtarıdır. API'nin tüm işlemleri arasında benzersiz olmalıdır. Büyük/küçük harfe duyarlıdır. Araçlar ve kitaplıklar bir işlemi benzersiz şekilde tanımlamak için bu değeri kullanabileceğinden, yaygın programlama adlandırma kurallarına uyulması önerilir. |
| **Açıklama (Description)** | İşlem davranışının ayrıntılı bir açıklamasıdır. Girilmesi isteğe bağlıdır. |
| **Etiketler (Tags)** | Etiketler, işlemlerin kaynaklara veya diğer niteleyicilere göre mantıksal olarak gruplandırılması için kullanılabilir. Girilmesi isteğe bağlıdır. Birden çok eklenebilir. |

###### Başlık Parametreleri (Header Parameters)

Bu, İşleme gönderilebilecek başlıkların yönetildiği bölümdür.

###### Sorgu Parametreleri (Query Parameters)

Bu, İşlemin alabileceği sorgu parametrelerinin yönetildiği bölümdür.

###### İstek Gövdesi (Request Body)

Bu, İşlem için örnek istek gövdelerinin yönetilebileceği bölümdür. Bir ya da daha fazla **Medya Tipi (Media Type)** için örnek istek gövdesi tanımlanabilir.

###### Yanıtlar (Responses)

Bu İşlem için döndürülebilecek **Yanıt (Response)**'ların yönetilebileceği bölümdür.

Her bir yanıt, bir **HTTP Durum Kodu (HTTP Status Code)**, o durum kodunun açıklaması ile, bir ya da daha fazla **Medya Tipi (Media Type)** için oluşturulmuş örnek yanıt içeriğinden oluşur.

### Şemalar (Schemas)

API Tanım Belgesi içerisinde kullanılabilecek veri modellerinin tanımlandığı bölümdür. Bu şemalar, istek ve yanıt gövdelerinde referans olarak kullanılabilir.

Şema oluşturma ve yönetimi için [Data Models](/tr/gelistirici/api-tasarimi/data-models) sayfasına bakabilirsiniz.

### Güvenlik (Security)

API'nin kimlik doğrulama ve yetkilendirme gereksinimlerinin tanımlandığı bölümdür. OAuth2, API Key, HTTP Basic Authentication gibi güvenlik şemaları tanımlanabilir.

## API Tanım Belgesi Dışa Aktarma

Oluşturulan API Tanım Belgeleri OpenAPI 3.0.x veya Swagger 2.0 formatında dışa aktarılabilir. Bu sayede API tanımlarınızı başka araçlarla paylaşabilir veya kullanabilirsiniz.

## İlgili Sayfalar

- [Data Models](/tr/gelistirici/api-tasarimi/data-models) - Ortak veri modelleri oluşturma
- [API Proxy Oluşturma](/tr/gelistirici/api-proxy-olusturma) - API Tanım Belgelerinden API Proxy oluşturma
- [Quick Start](/tr/gelistirici/quick-start) - Hızlı başlangıç kılavuzu
