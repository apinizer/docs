---
title: "Apinizer Nedir?"
description: 'Apinizer, kurumsal şirketlerin iç ve dış sistemlerindeki API'leri güvenli, performanslı ve yönetilebilir hale getiren Full Lifecycle API Management platformudur. Kısaca: API Gateway + Management + Developer Portal + Analytics bir arada.'
---

Apinizer, aşağıdaki işleri olabildiğince kod yazmadan, basit konfigürasyonlar ile kolayca ve hızla yapmayı sağlayan bir ürün ailesidir.

## Apinizer Ürün Ailesi

<CardGroup cols={2}>
  <Card title="Apinizer API Gateway" icon="shield">
    API/Web Servisler ile ilgili güvenlik, trafik yönetimi, yük dengeleme, loglama, mesaj içeriği dönüştürme ve zenginleştirme, doğrulama, test etme ve daha birçok işi **kod yazmadan**, form tabanlı arayüzlerde konfigürasyon yaparak gerçekleştirme.
  </Card>
  <Card title="Apinizer API Creator → DB-2-API" icon="database">
    Veri tabanı işlemleri için işletilecek SQL dışında **kod yazmadan** ayrı bir sunucuya kurulum ya da yükleme ihtiyacı olmaksızın ve anında (on-the-fly) **API/Web Servis açma**.
  </Card>
  <Card title="Apinizer API Creator → Script-2-API" icon="code">
    JavaScript ya da Groovy kodlarını ayrı bir sunucuya kurulum ya da yükleme ihtiyacı olmaksızın ve anında (on-the-fly) **API/Web Servis** olarak **açma**.
  </Card>
  <Card title="Apinizer API Creator → Mock API Creator" icon="wand-magic-sparkles">
    Herhangi bir sunucu ya da kod yazma ihtiyacı olmadan, anında **Mock API** oluşturup kullanıma açma.
  </Card>
  <Card title="Apinizer API Monitor" icon="chart-line">
    API/Web Servislerin ya da dış sistemlerin sağlıklı bir şekilde çalışıp çalışmadığını **otomatik** olarak **sürekli izleme** ve **sorunlardan** anında **haberdar olma**.
  </Card>
  <Card title="Apinizer API Analytics" icon="chart-bar">
    API/Web Servislerin **performans**, kullanım detayı, **hata metrikleri** gibi bilgilerini izleme.
  </Card>
  <Card title="Apinizer API Portal" icon="globe">
    API/Web Servisleri inceleme, dokümantasyona erişim, deneme ve kullanma imkanı sunma.
  </Card>
  <Card title="API Portal" icon="store">
    Apinizer ile entegre olmayan, istenirse başka herhangi bir API Proxy'nin önüne konumlandırılarak ya da bağımsız olarak kullanılabilecek, API Tüketicilere API Ürünlerini görme, dokümantasyona erişim, kayıt olma, kullanıcı davet etme, API'leri deneme ve uygun ücretlendirme planını seçerek kullanma imkanı sunma.
  </Card>
  <Card title="Apinizer Integrator" icon="puzzle-piece">
    Entegrasyon gereksinimlerini **kod yazmadan** ve **otomatikleştirerek** karşılama ve istenirse bunları da **API/Web Servis** olarak **açma**.
  </Card>
  <Card title="Apinizer Platformu" icon="layer-group">
    API ekiplerine Yazılım Geliştirme Yaşam Döngüsü (SDLC) süreçlerine paralel bir **API Geliştirme Yaşam Döngüsü** ortamı sağlama. Böylece kullanıcıların farklı roller üstlenerek işbirliği içinde çalışabilecekleri ve gereksinim belirleme, belgeleme, tasarım, geliştirme, test etme, yükleme, sürüm oluşturma, izleme, analiz etme, raporlama, portal üzerinden yayına alma ve fiyatlandırma gibi API yaşam döngüsü adımlarını işletebilecekleri tek ve entegre bir platform sunma.
  </Card>
</CardGroup>

## Apinizer Kime Ne Fayda Sağlayabilir?

Apinizer bir yazılım ürünüdür ve odağında API/Web Servisler ve entegrasyon vardır. Bu bakışla, API/Web Servis geliştiren, sunan, bunlara istemci olan ve başka sistem/paydaşlar ile entegrasyon ihtiyacı olan büyük ya da küçük bütün kurum, firma ya da ekipler Apinizer ile bir takım gereksinimlerini kolayca, hızla ve toplamda çok daha düşük maliyetle karşılayabilirler.

### Sektörel Faydalar

<CardGroup cols={2}>
  <Card title="Finans, Kamu, Fintech ve Sigorta Kurumları" icon="building-columns">
    Bu sektörlerdeki kurumlar, yoğun veri akışı, yüksek işlem hacmi ve güvenlik gibi kritik gereksinimleri göz önünde bulundurmak zorundadır. Apinizer;
    
    * API yönetimi, güvenliği ve performansı konularında sağlam altyapısı sayesinde bu kurumların dijital dönüşüm süreçlerine destek verir
    * Mevcut sistemlerle entegrasyon ve API tabanlı çözümler ile operasyonel verimliliği artırır
    * Güvenlik politikaları ve ölçeklenebilirlik özellikleri ile kritik iş süreçlerini güvence altına alır
  </Card>
  <Card title="Büyük Ölçekli Kurumlar" icon="building">
    Apinizer;
    
    * Çok büyük kullanıcı tabanına sahip, yüksek işlem hacmine sahip kurumlara da hizmet verebilecek kapasitede tasarlanmıştır
    * Kurumların mevcut Kubernetes, OpenShift veya Tanzu gibi altyapılarına uyum sağlayarak API portalı ve API Product sürecine geçişlerini sorunsuz gerçekleştirir
    * Kurumsal düzeyde entegrasyon, mimari danışmanlık, topoloji oluşturma ve sistem mimarisi gibi konularda kapsamlı destek sunar
  </Card>
  <Card title="Bilgi İşlem (IT) Birimleri" icon="server">
    Esas işi yazılım geliştirme olmayan ancak başka kurum/firmalar ile entegrasyon yapan kamu kurumları ya da özel sektör firmalarının bilgi işlem birimleri Apinizer ile aşağıdakiler başta olmak üzere birçok ihtiyaçlarını kolayca karşılayabilirler:
    
    * Yazılım geliştirici personel olmadan, birkaç dakikada Web Servis geliştirme
    * Var olan eski SOAP Web Servisleri, kodlarına dokunmadan REST olarak açabilme
    * Aynı Web Servisi farklı istemcilere farklı şekillerde açabilme
    * Web Servislerin ne zaman, hangi protokolle/sözleşmeyle kime açıldığını takip edebilme
    * Web Servis envanteri oluşturma
    * Aksaklıkların hangi Web Servisten kaynaklandığını hemen tespit edebilme
    * Kimin ne zaman hangi veriye eriştiğinin takibini yapabilme
    * Web Servisler ile ilgili olmazsa olmaz güvenlik ve loglama gibi gereksinimleri kod yazmadan karşılayabilme
    * Birçok entegrasyon gereksinimini kod yazmadan karşılayabilme
  </Card>
</CardGroup>

## Rol Bazlı Faydalar

Apinizer, API yaşam döngüsünün farklı aşamalarında görev alan çeşitli roller için özelleşmiş çözümler sunar:

<AccordionGroup>
  <Accordion title="API Geliştirici (API Developer)">
    Apinizer, API Geliştiricilerin iki temel iş tanımını destekler:
    
    1. **Yeni API/Web Servis oluşturma**: Mock API, DB-2-API, Script-2-API gibi araçlarla kod yazmadan API oluşturma
    2. **Mevcut API'ler için API Proxy oluşturma**: Güvenlik, loglama, mesaj dönüşümü gibi gereksinimleri kod yazmadan karşılama
    
    Apinizer, API Geliştiricilerin bu iş tanımlarının gerektirdiği işleri yapabilmeleri için Mock API, Mirror API, DB-2-API, Script-2-API, API Integrator ve API Proxy ürünlerini sunar.
  </Accordion>
  
  <Accordion title="API Test Uzmanı (API Tester)">
    API testi, yazılım testlerine benzer. Apinizer bu kapsamda:
    
    * **API Test Console**: Mesaj başlıklarının, parametrelerin ya da mesaj içeriğinin hazırlanması, HTTP/S çağrıları şeklinde gönderilmesi
    * **Test Toolbox**: Test durumlarının kaydedilmesi, test derlemleri oluşturulabilmesi, bunların otomatikleştirilmesi, yeniden kullanılabilir olması ve tarihçenin saklanarak tekrar işletilebilmesi
    
    Böylece bir API üzerinde uygulanan politikaların anında test edilebilmesi sağlanır.
  </Accordion>
  
  <Accordion title="API Kalite Uzmanı (API QA Specialist)">
    API Tüketicilere açılan her API, istemci ihtiyaçlarını karşılama düzeyi, doğru çalışma ve performans gibi farklı kriterler ile izlenmeli, gerekli iyileştirmeler yapılmalıdır.
    
    Apinizer bunun için:
    * Test derlemleri
    * Anomaly Detector
    * Özelleştirilmiş sorgulamalar yapılabilen API Analytics ürünlerini sunar
  </Accordion>
  
  <Accordion title="API Destek Uzmanı (API Support Specialist)">
    Hizmete sunulan API'lere ilişkin istemcilerden gelen soruların yanıtlanması, hata bildirimlerinin takibi, olası bug ya da güvenlik açıklarının belirlenerek dokümante edilmesi gereklidir.
    
    Apinizer bu roldeki kullanıcıların:
    * API'leri test edebilmesine
    * Log kayıtlarına erişebilmesine
    * API bazlı olarak adım adım işletme adımlarını izlemesine olanak sağlar
  </Accordion>
  
  <Accordion title="API Portal Yöneticisi (API Portal Manager)">
    API Portal ile API Ürünleri API Tüketicilerin kullanımına sunulur. API Tüketiciler bu sayede:
    
    * Kendilerine API anahtarları oluşturup ilgilendikleri API Ürünlerini deneme
    * Dokümanlarını inceleme
    * Tanımlı ücretlendirme seçeneklerinden uygun olanı seçerek API ürünlerini kullanma imkanı bulurlar
    
    API Portal Yöneticisi, bu işlemlerin yapılabilmesi için gerekli konfigürasyonları yapmaktan, kısaca API Portal'i işletmekten sorumludur.
  </Accordion>
  
  <Accordion title="API Analizcisi (API Analytics)">
    Açılan API'lerin genel başarı durumları, varsa hataların dağılımı ve sıklığı gibi veriler, API hizmet kalitesini sağlamak amacıyla sürekli izlenmelidir.
    
    Apinizer, API Analizcisi rolü ile:
    * Log verilerine erişim sağlar
    * Hassas veriler içerebilecek log verilerine erişebilecek kullanıcıların kısıtlanmasını sağlar
    * Analitik verilerine kontrollü erişim imkanı sunar
  </Accordion>
  
  <Accordion title="API Güvenlik Yöneticisi (API Security Manager)">
    API Geliştiriciler, üzerinde çalıştıkları API için kimlik doğrulaması gibi güvenlik isterlerini belirler. Ancak API Geliştiricilerin kullanılacak kimlikleri yönetme izni olmaması istenir.
    
    Apinizer bu gereksinimi API Güvenlik Yöneticisi rolü ile karşılar:
    
    * Kullanıcı adı ve şifrelerini, veri tabanı ya da LDAP bağlantısı gibi tanımlamalarda ihtiyaç duyulan şifreler gibi güvenlik gerektiren bilgileri sadece bu role sahip olan kullanıcılar yönetebilir
    * API Geliştirici bir kaynak için kimlik kontrolü yapılmasını gerektiğini belirtir, kontrol edilecek kimlikleri, yetkilerini ve nereye erişebileceklerini ise API Güvenlik Yöneticisi belirler
    * İstemcilere ait hassas verilerin nasıl filtreleneceği, maskeleneceği ya da loglanacağını belirlemek de API Güvenlik Yöneticisinin sorumluluğundadır
  </Accordion>
  
  <Accordion title="API Tüketici (API Consumer)">
    API'lere istemci olan, bunları kullanan taraflardır.
    
    API Portal varsa, API Tüketiciler portal üzerinde:
    * Kendilerine uygulamalar tanımlayıp API Ürünlerini bu uygulamalara kaydetme
    * Uygulamanın yetkili kullanıcılarını tanımlayıp bunlara API Anahtarı üretme
    * API Ürünlerini test etme gibi işlevleri gerçekleştirebilirler
    
    API Portal yoksa, API Tüketiciler API Proxy üzerinden açılan API'leri kendilerine verilen adreslerden çağırarak kullanabilen, Apinizer üzerinde herhangi bir konfigürasyon işi yapamayan, buna ihtiyaç duymayan paydaşlardır.
  </Accordion>
</AccordionGroup>

<Note>
  **Apinizer ile API Yaşam Döngüsünün tüm paydaşları işbirliği içinde çalışır.**
</Note>

## Temel Özellikler

Apinizer, Full Lifecycle API Management platformu olarak şu temel yetenekleri sunar:

* **API Gateway**: Güvenlik, trafik yönetimi, yük dengeleme
* **API Management**: Yaşam döngüsü yönetimi, versiyonlama, deployment
* **Developer Portal**: API dokümantasyonu, test konsolu, kullanıcı yönetimi
* **Analytics**: Performans izleme, kullanım metrikleri, hata analizi
* **Integration**: Kod yazmadan entegrasyon çözümleri
* **Security**: Kimlik doğrulama, yetkilendirme, şifreleme
* **Monitoring**: Sistem sağlığı izleme, anomali tespiti
* **No-Code Development**: DB-2-API, Script-2-API, Mock API

## Sonraki Adımlar

<CardGroup cols={2}>
  <Card title="Teknik Mimari" icon="sitemap" href="/tr/apinizer-anlama/mimari/genel-bakis">
    Apinizer'ın teknik mimarisini ve bileşenlerini öğrenin
  </Card>
  <Card title="Hızlı Başlangıç" icon="rocket" href="/tr/gelistirici/quick-start">
    İlk API Proxy'nizi oluşturun
  </Card>
  <Card title="Kurulum Kılavuzu" icon="download" href="/tr/kurulum-surum-yukseltme/kurulum/kurulum-oncesi-verilmesi-gereken-kararlar">
    Apinizer'ı kurmaya başlayın
  </Card>
  <Card title="Temel Kavramlar" icon="book" href="/tr/apinizer-anlama/temel-kavramlar/ortam-nedir">
    Temel kavramları ve terminolojiyi öğrenin
  </Card>
</CardGroup>