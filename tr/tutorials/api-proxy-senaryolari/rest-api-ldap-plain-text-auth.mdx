---
title: REST API'ye LDAP Provider Aracılığıyla Plain-Text Authentication Poliçesinin Uygulanması
description: "Swagger Petstore REST API'sine LDAP/Active Directory provider aracılığıyla Plain-Text Authentication poliçesinin nasıl uygulanacağını açıklar. LDAP bağlantısının kurulmasından kimlik doğrulama ayarlarının yapılmasına, poliçesinin eklenmesinden test edilmesine kadar tüm adımları içerir."
---

Aşağıdaki grafikte yer alan numaralandırmalar işlemlerin **yapılış sırasına aittir.**

- **Apinizer** içerisinde yer alan **Security Manager, API Client'tan Plain-Text türünde authentication** bilgisini ister.
- **Authentication** bilgileri LDAP üzerinden kontrol edilmek üzere gönderilir.
- **LDAP'tan** Apinizer'a authentication bilgileriyle ilgili cevap döner. Bu authentication doğru ise akış devam eder.
- **Apinizer, Backend API'ye istekte** bulunur.
- **Backend API, Apinizer'a** yanıt verir.
- **Apinizer, API Client'a** yanıt verir.

## API Proxy'nin Oluşturulması

Swagger Petstore isimli REST API'ye [https://petstore.swagger.io/](https://petstore.swagger.io/) adresinden erişim sağlanabilmektedir.

**Development** menüsü altında yer alan **API Proxies** seçeneğine tıklanır.

<Info>
  Açılan sayfada daha önceden herhangi bir **proxy** tanımı yapılmadığı için **No records found!** yazısı yer alır.
</Info>

Sağ üst köşede yer almakta olan **Create** butonuna tıklanır ve yeni bir **proxy** oluşturmaya başlanır.

Bu kısımda oluşturulacak olan **API Proxy'nin** hangi tipte olduğunun seçilmesi gerekmektedir.

Bu senaryoda kullanılacak olan API'nin türü **Swagger 2.X** olacağı için bu tür seçilir.

**Enter URL** ifadesine tıklanarak kullanılacak olan API'nin adresinin girileceği ekrana geçiş yapılır.

URL kısmına **erişim sağlanacak adres girilerek Parse** butonuna tıklanır.

Parse işlemi yapıldıktan sonra API Proxy'ye ait ayarlar yapılabilmektedir.

- **Usage** alanı ile oluşturulan API Proxy'nin kim tarafından kullanılacağı belirtilir. Burada **publisher, consumer, publisher and consumer** gibi seçenekler yer almaktadır.
- **Sharing Type** alanı ile oluşturulan API Proxy'nin paylaşım tipi belirtilir. Burada **external, internal, external and internal** gibi seçenekler yer almaktadır.
- **Addresses** sekmesi altında yer alan iki API adresinden biri veya her ikisi de seçilebilir eğer iki adres de seçilecek olursa Apinizer **Load Balance** işlemini kendisi gerçekleştirecektir.
- **Relative Path** ise oluşturulan API Proxy'nin erişime açılacak adresidir.
- **Category List** alanı da oluşturulan API Proxy'nin kategorilendirilmesine olanak sağlar.

Bu ayarlamalar yapıldıktan sonra API Proxy kaydedilir.

Kaydetme işleminden sonra açılan sayfada **Develop** sekmesine tıklanır.

<Info>
  Bu endpointlerin üstünde yer almakta olan **All** ifadesiyle eklenecek poliçeler **tüm endpointlere** uygulanabilmektedir.
</Info>

Oluşturulan API proxy deploy edilir. Bunun için yukarıda orta kısımda yer alan **Deploy** butonuna tıklanır.

## LDAP/Active Directory Bağlantısının Gerçekleştirilmesi

**Connection Management** menüsü altında yer alan **LDAP/Active Directory** menüsüne tıklanır.

<Info>
  Daha önceden herhangi bir **LDAP/Active Directory** tanımı gerçekleştirilmediği için bu sayfada **There is no LDAP/Active Directory** yazısı yer almaktadır.
</Info>

**LDAP/Active Directory** bağlantısını oluşturmak için sağ üst köşede yer alan **Create** butonuna tıklanır.

Bu ekran üzerinde yer alan alanlar:

- **Name** alanı ile oluşturulan bağlantının ismi ifade edilir.
- **Server Address** alanı ile bağlanılacak olan **LDAP/Active Directory** sunucusunun adresi yazılır.
- **Description** ifadesi ile oluşturulan bağlantıya açıklama eklenebilir.
- **Certificate Status** alanı ile LDAP bağlantısı için gerekli olan sertifika seçilir veya yeni bir sertifika oluşturulur.
- **Username** alanı ile bağlantı esnasında kullanılacak olan kullanıcı adı bilgisi, **Password** alanı ile de bağlantı esnasında kullanılacak olan parola girilir.
- **Base DN** alanı ile de bağlantısı sağlanacak olan LDAP'ın temel dn adresi belirtilir.

**Test Connection** butonuna tıklanarak test işlemi gerçekleştirilir, **Save and Deploy** butonuna tıklanarak da işlemler kaydedilir.

## Authentication Poliçesinin Oluşturulması

API proxy'lerin listelendiği sayfaya gidilir ve buradan **Swagger Petstore** isimli proxy seçilir.

**Develop** sekmesine gelinir, **Add Policy** butonuna tıklanır.

Açılan sayfada **Plain-Text Authentication** poliçesi seçilir.

Bu ekran üzerinde yer alan alanlar:

- **Identity/Role/Group Service** alanında seçilecek olan değer **LDAP** değeridir. Çünkü authentication kontrolü **LDAP/Active Directory** içerisinde yer alan yapı tarafından gerçekleştirilecektir.
- LDAP değeri seçildiğinde daha önceden oluşturulan LDAP bağlantısı seçilmelidir.
- **Variable for username** ve **variable for password** ifadeleri ile de kullanıcı adı ve parola bilgisinin hangi değişken ile alınacağı seçilir. Bu senaryoda bu değerler **header** içerisinden alınacaktır.

<Warning>
  **Clear Authentication Information** seçeneği seçilirse gelen mesaj içerisinde authentication bilgisi silinir. Bu ayarın aktifleştirilmesi özel bir durum olmadığı sürece her zaman tavsiye edilmektedir.
</Warning>

- **Add Client Info To Header** seçeneği backend API'ye gidecek Header içerisinde istemciye ait bilgilerin bulunup bulunmayacağını belirtir.
- Bu seçenek aktif duruma gelirse **Authenticated User Header Name** isminde başka bir parametre ortaya çıkmaktadır.
- Burada yer alan **X-Authenticated-UserId** ifadesi ise backend API'ye gidecek olan istemci bilgisinin hangi başlık ismi ile gideceğini belirtmektedir.

Yapılan değişiklikler sağ üst köşede yer alan **Save** butonuna tıklanarak kaydedilir.

<Info>
  Poliçe kaydolduğu zaman ilgili ikon görülmektedir.
</Info>

Yapılan işlemin geçerli olması için proxy'nin **Redeploy** olması gerekmektedir. Şimdi proxy'nin içerisinde yer alan metotların test işlemi gerçekleştirilebilir.

## API Proxy'nin Test Edilmesi

**"/pet/{petId}"** endpoint'i seçildikten sonra, **Test Endpoint** butonuna tıklanır.

URL'de istenilen **petId** değeri **"2"** olarak girilir, **Send** butonuna basıldığında dönen yanıtın bir hata mesajı olduğu görülmektedir.

<Warning>
  Bu hatanın uygulanmış olan **Plain-Text Authentication** ile alakalı olduğu görülmektedir. Çünkü **header'ın** içerisine hiçbir şekilde bir **authentication** bilgisi yerleştirilmemiştir.
</Warning>

Header içerisine **username** ve **password** ifadeleri girilip testi yeniden gerçekleştirilir.

**Backend API'ye** gönderilecek olan **headers** içerisinde **username = user.9** ve **password = Apinizer.1** değerleri girilir.

**Send** butonuna tıkladığında başarılı cevap alınır.
