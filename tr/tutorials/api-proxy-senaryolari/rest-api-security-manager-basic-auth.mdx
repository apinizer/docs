# REST API'ye Security Manager Provider Aracılığıyla Basic (Base64) Authentication Poliçesinin Uygulanması

Bu senaryoda **Swagger PetStore** isimli **REST** mimaride oluşturulmuş bir **API'ye**, **Basic (Base64) Authentication** poliçesinin uygulanması test edilecektir.

Aşağıdaki grafikte yer alan numaralandırmalar işlemlerin **yapılış sırasına aittir.**

- **Apinizer** içerisinde yer alan **Security Manager, API Client'tan Basic (Base64) türünde authentication** bilgisini ister. Bu authentication doğru ise iki numaralı alana geçiş yapılır.
- **Apinizer, Backend API'ye istekte** bulunur.
- **Backend API, Apinizer'a** yanıt verir.
- **Apinizer, API Client'a** yanıt verir.

## API Proxy'nin Oluşturulması

Swagger Petstore isimli REST API'ye [https://petstore.swagger.io/](https://petstore.swagger.io/) adresinden erişim sağlanabilmektedir.

İlk olarak bu adresin **API Proxy** olarak tanımlanması gereklidir.

Bunun için **Development** menüsü altında yer alan **API Proxies** seçeneğine tıklanır.

Açılan sayfada daha önceden herhangi bir **proxy** tanımı yapılmadığı için **No records found!** yazısı yer alır.

Burada sağ üst köşede yer almakta olan **Create** butonuna tıklanır ve yeni bir **proxy** oluşturulmaya başlanır.

Bu kısımda oluşturulacak olan **API Proxy'nin** hangi tipte olduğunun seçilmesi gerekmektedir.

Bu senaryoda kullanılacak olan API'nin türü **Swagger 2.X** olacağı için bu tür seçilir.

**Enter URL** ifadesine tıklanarak kullanılacak olan API'nin adresinin girileceği ekrana geçiş yapılır.

Aşağıdaki görselde de görüldüğü üzere **URL kısmına erişim sağlanacak adres girilerek Parse** butonuna tıklanır.

Parse işlemi yapıldıktan sonra ise aşağıdaki görselde yer alan ekran gelmektedir. Bu ekran üzerinden API Proxy'ye ait ayarlar yapılabilmektedir.

- **Usage** alanı ile oluşturulan API Proxy'nin kim tarafından kullanılacağı belirtilir. Burada **publisher, consumer, publisher and consumer** gibi seçenekler yer almaktadır.
- **Sharing Type** alanı ile oluşturulan API Proxy'nin paylaşım tipi belirtilir. Burada **external, internal, external and internal** gibi seçenekler yer almaktadır.
- **Addresses** sekmesi altında yer alan iki API adresinden biri veya her ikisi de seçilebilir eğer iki adres de seçilecek olursa Apinizer **Load Balance** işlemini kendisi gerçekleştirecektir.
- **Relative Path** ise oluşturulan API Proxy'nin erişime açılacak adresidir.
- **Category List** alanı da oluşturulan API Proxy'nin kategorilendirilmesine olanak sağlar.
- Bu ayarlamalar yapıldıktan sonra API Proxy kaydedilir.

Kaydetme işleminden sonra ise açılan sayfada **Develop** sekmesine tıklanır.

Burada **REST API'ye** ait **endpoint'ler** listelenmektedir.

- Bu endpointlerin üstünde yer alan **All** ifadesiyle eklenecek olan poliçeler **tüm endpointlere** uygulanabilmektedir.
- Oluşturulan API Proxy deploy edilir. Bunun için yukarıda orta kısımda yer alan **Deploy** butonuna tıklanır.
- Sonraki adımda **Credentials** eklenerek oluşturulan API Proxy'ye hangi kullanıcıların erişim sağlayacağı belirtilir.

## Credentials Oluşturulması

Eklenecek **Credential'a** ait bilgiler **username = apinizer**, **password = 123123aA** olacak şekildedir.

Bunun için **Identity Management** menüsüne gelinir.

Burada ise **Credential Management** menüsü altında yer alan **Credentials** menüsüne tıklanır.

Açılan ekranda sağ üst köşede yer alan dikdörtgen içerisine alınmış **Create** butonuna tıklanır.

Burada gerekli olan alanlar daha önceden belirtilen bilgilerle doldurulur ve **Save and Deploy** butonuna tıklayarak oluşturulan **credential** kaydedilir.

Bu **credential öğesinin** erişim sağlayacağı proxy'nin seçilmesi gerekmektedir. Oluşturulan **credential'ın** üzerine gelip yanda yer alan menüden **Edit** seçeneğine tıklanır.

Açılan ekran üzerinden **API Proxy ACL** sekmesine tıklanır, bu sekme içerisinde yer alan ve görsel üzerinde kırmızı dikdörtgen içerisinde belirtilen butona tıklanır.

Açılan sayfada şu an üzerinde çalışılan projede bulunan **API Proxy'ler** listelenmektedir. **Swagger Petstore** isimli **proxy** seçilir.

**Add** butonuna tıklayarak oluşturulan **Credential** öğesinin bu **proxy'ye erişimi olacağı belirtilir.**

Daha önceden boş bir şekilde görünen listede artık bir adet **API Proxy** bulunmaktadır.

Sağ üst köşede yer alan **Save and Deploy** butonuna tıklanır ve yapılan işlem kaydedilir.

## Değişken Tanımlaması

Poliçede kullanılacak olan değişkenin tanımının yapılması gerekmektedir. Kullanılacak değişkenlerin seçileceği ekran aşağıdaki görselde yer almaktadır.

Bu görselde kırmızı dikdörtgen içerisinde yer alan **Add** butonuna tıklanır.

**Name** input alanına oluşturulmak istenilen değişkenin adı yazılır.

**Type** alanında ise kullanılacak değişkenin tipi belirtilir.

**Header Name** alanında ise kullanılacak değişkenin **Header** içerisinde hangi adla isimlendirileceği ifade edilir.

Yapılan değişiklikler **Save** butonuna tıklanarak kaydedilir.

## Authentication Poliçesinin Eklenmesi

Artık **Basic (Base64) Authentication** poliçesi eklenebilir duruma gelmiştir.

API Proxy'lerin listelendiği sayfaya gidilir ve buradan **Swagger Petstore** isimli proxy seçilir.

Daha sonra ise **Develop** sekmesine gelinir, **Add Policy** butonuna tıklanır.

Açılan sayfada **Basic Authentication** poliçesi seçilir.

Bu ekran üzerinde yer alan ifadeler tek tek incelenecek olursa,

- **Identity/Role/Group Service** alanında seçilecek olan değer **Security Manager** değeridir. Çünkü credentials kontrolü **Security Manager** tarafından gerçekleştirilecektir.
- **Variable for authorization** alanında ise kullanılan **authentication** türü **Basic** (**Base64**) olduğu için ve bu **authentication** türünde de kullanılan **username**-**password** bilgileri encrypted edildiği için bu ifade kullanılır. Bu senaryoda bu değer **header** içerisinden alınacaktır.
- **Clear Authentication Information** seçeneği seçilirse eğer gelen mesaj içerisinde authentication bilgisi silinir.
- **Add Client Info To Header** seçeneği backend API'ye gidecek Header içerisinde istemciye ait bilgilerin bulunup bulunmayacağını belirtir.
- Bu seçenek aktif duruma gelirse **Authenticated User Header Name** isminde başka bir parametre ortaya çıkmaktadır.
- Burada yer alan **X-Authenticated-UserId** ifadesi ise backend API'ye gidecek olan istemci bilgisinin hangi başlık ismi ile gideceğini belirtmektedir.

Poliçe kaydolduğu zaman kırmızı dikdörtgen içerisine alınmış ikon görülmektedir.

Yapılan işlemin geçerli olması için proxy'nin **Deploy** olması gerekmektedir.

Şimdi proxy'nin içerisinde yer alan metotların test işlemi gerçekleştirilebilir.

## API Proxy'nin Test Edilmesi

**"/pet/{petId} endpoint'ini"** seçtikten sonra, **Test Endpoint** butonuna tıklanır.

URL' de istenilen **petId** değeri **"2"** olarak girilir, **Send** butonuna basıldığında dönen yanıtın bir hata mesajı olduğu ve bu hatanın da uygulanmış olan **Basic (Base64) Authentication** ile alakalı olduğu görülmektedir.

Çünkü **header'ın** içerisine hiçbir şekilde bir **authentication** bilgisi yerleştirilmemiştir.

Bu proxy'de **Basic (Base64) Authentication** kullanıldığı için **username** ve **password** bilgilerinin de bu yönde **encrypted** edilmesi gereklidir.

## Base64 Türünde Şifrelemenin Yapılması

**Test menüsü** altında yer alan **Toolbox** menüsü seçilir, burada **Base64** şifreleme formatında **encode** ve **decode** yapabilecek bir araç bulunmaktadır. Bu araç seçilir.

Burada **decoded data** alanına şifrelenmesini istediğiniz ifadeler yazılır, **encoded data** alanında ise şifrelenen veri elde edilir.

**Encode** edilmiş hali olan **username** ve **password** bilgisi buradan elde edilir ve tekrardan **proxy'lerin** listelendiği sayfaya gidilir.

Buradan yine **Swagger Petstore** isimli proxy seçilir.

Develop sekmesine geçiş yapılır burada listelenmekte olan endpoint'lerden **"/pet/{petId} endpoint'i"** seçilir ve **Test Endpoint** denir.

URL'de istenilen **petId** değeri yine **"2"** olarak verilir.

**Headers** içerisinde **Authorization** ifadesini ve buna da değer olarak **encoded edilen username ve password** bilgisi **Base64** formatında girilir.

**Send** butonuna tıklanarak belirtilen **id'ye** göre veri getirme işlemi gerçekleştirilir.
